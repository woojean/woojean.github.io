## 《三十六計》

六六三十六，數中有術，術中有數。陰陽燮理，機在其中。機不可設，設則不中。

 瞞天過海：備周則意怠，常見則不疑。陰在陽之內，不在陽之對。太陽，太陰。
第02計圍魏救趙：共敵不如分敵，敵陽不如敵陰。
4 	第03計借刀殺人：敵已明，友未定，引友殺敵。不自出力，以《損》推演。
5 	第04計以逸待勞：困敵之勢，不以戰。損剛益柔。
6 	第05計趁火打劫：敵之害大，就勢取利，剛決柔也。
7 	第06計聲東擊西：敵志亂萃，不虞。坤下兌上之象，利其不自主而取之。
8 	第07計無中生有：誑也，非誑也，實其所誑也。少陰、太陰、太陽。
9 	第08計暗渡陳倉：示之以動，利其靜而有主，「益動而巽」。
10 	第09計隔岸觀火：陽乖序亂，陰以待逆。暴戾恣睢，其勢自斃。順以動豫，豫順以動。
11 	第10計笑裏藏刀：信而安之，陰以圖之。備而後動，勿使有變。剛中柔外也。
12 	第11計李代桃殭：勢必有損，損陰以益陽。
13 	第12計順手牽羊：微隙在所必乘，微利在所必得。少陰，少陽。
14 	第13計打草驚蛇：疑以叩實，察而後動。復者，陰之媒也。
15 	第14計借尸還魂：有用者，不可借；不能用者，求借。借不能用者而用之。匪我求童蒙，童蒙求我。
16 	第15計調虎離山：待天以困之，用人以誘之，往蹇來返。
17 	第16計欲擒姑縱：逼則反兵，走則減勢。緊隨勿迫，累其氣力，消其鬥志，散而後擒，兵不血刃。需，有孚，光。
18 	第17計拋磚引玉：類以誘之，擊蒙也。
19 	第18計擒賊擒王：摧其堅，奪其魁，以解其體。龍戰於野，其道窮也。
20 	第19計釜底抽薪：不敵其力，而消其勢，兌下乾上之象。
21 	第20計混水摸魚：乘其陰亂，利其弱而無主。隨，以向晦入宴息。
22 	第21計金蟬脫殼：存其形，完其勢；友不疑，敵不動。巽而止蠱。
23 	第22計關門捉賊：小敵困之。剝，不利有攸往。
24 	第23計遠交近攻：形禁勢格，利從近取，害以遠隔。上火下澤。
25 	第24計假道伐虢：兩大之間，敵脅以從，我假以勢。困，有言不信。
26 	第25計偷梁換柱：頻更其陣，抽其勁旅，待其自敗，而後乘之。曳其輪也。
27 	第26計指桑罵槐：大凌小者，警以誘之。剛中而應，行險而順。
28 	第27計假癡不癲：寧偽作不知不為，不偽作假知妄為。靜不露機，雲雷屯也。
29 	第28計上屋抽梯：假之以便，唆之使前，斷其援應，陷之死地。遇毒，位不當也。
30 	第29計樹上開花：借局布勢，力小勢大。鴻漸於陸，其羽可以為儀也。
31 	第30計反客為主：乘隙插足，扼其主機，漸之進也。
32 	第31計美人計：兵強者，攻其將；將智者，伐其情。將弱兵頹，其勢自萎。利用禦寇，順相保也。
33 	第32計空城計：虛者虛之，疑中生疑。剛柔之際，奇而復奇。
34 	第33計反間計：疑中之疑。比之自內，不自失也。
35 	第34計苦肉計：人不自害，受害必真。假真真假，間以得行。童蒙之吉，順以巽也。
36 	第35計連環計：將多兵眾，不可以敵，使其自累，以殺其勢。在師中吉，承天寵也。
37 	第36計走為上：全師避敵。左次無咎，未失常也。