<html>
<head>
<title>《老子》</title>
<meta charset="utf-8" /> 

<!-- 腾讯统计 -->
<script type="text/javascript" src="http://tajs.qq.com/stats?sId=61754902" charset="UTF-8"></script>

<style>
h4{
  	font-weight: bold;
}

a{
	text-decoration:none;
	color: #aaa;
	font-size: 1.5em;
}


p{
	font-size: 0.3em;
	margin: 0px;
	padding: 1px;
	color: #bbb;
	width: 100%;
}
/*
p a{
	font-size: 1em;
	color: #000;
}
*/

table{
	width: 100%;
	color: #FFF;
	font-size: 0.3em;
}


td{
	width: 11.11%;
	padding: 8px;
	text-align: center;
}

.content{
	width: 80%;
	margin: auto;
}

.chapter{
	visibility: hidden;
	position:absolute;
	left:0px;
	top:0px;
	margin-left: 10%;
	margin-right: 10%;
	font-size: 3em;
}

.header{
	position:absolute;
	top:10px;
	left:10px;
	align:center;
}

.footer{
	position:absolute;
	right:10px;
	bottom:10px;
	align:center;
}
</style>

<script type="text/javascript">

var total = 81;

function getQueryString(name) {
	var reg = new RegExp('(^|&)' + name + '=([^&]*)(&|$)', 'i');
	var r = window.location.search.substr(1).match(reg);
	if (r != null) {
		return unescape(r[2]);
	}
	return null;
}


function getRandom(start, end) {
	var length = end - start;
	var num = parseInt(Math.random() * (length) + start);
	// num =1;
	return num;
}

function hideAll() {
	var arr = document.getElementsByClassName("chapter");
	var i;
	for (i = 0; i < arr.length; i++) {
    	arr[i].style.visibility="hidden";
	}
}

function showOne() {
	var id = "chapter_";
	var chapter = getQueryString("chapter");
	if(null == chapter){
		id += getRandom(1,total+1);
	}
	else{
		id += chapter;
	}

	document.getElementById(id).style.visibility="visible";
}

function refresh() {
	hideAll();
	
	// show 
	var id = "chapter_" + getRandom(1,total+1);
	document.getElementById(id).style.visibility="visible";
}

</script>
	
</head>

<body>

<div width="100%" class="header">
 	<a href="/beishu/laozi.html?chapter=0">目录</a>
</div>

<div class="content">
	<div id="chapter_0" class="chapter">
		<table>
			<tr>
				<td><p>一</p><a href="/beishu/laozi.html?chapter=1">道可道</a></td>
				<td><p>二</p><a href="/beishu/laozi.html?chapter=2">天下皆知美</a></td>
				<td><p>三</p><a href="/beishu/laozi.html?chapter=3">不尚贤</a></td>
				<td><p>四</p><a href="/beishu/laozi.html?chapter=4">道冲</a></td>
				<td><p>五</p><a href="/beishu/laozi.html?chapter=5">天地不仁</a></td>
				<td><p>六</p><a href="/beishu/laozi.html?chapter=6">谷神不死</a></td>
				<td><p>七</p><a href="/beishu/laozi.html?chapter=7">天长地久</a></td>
				<td><p>八</p><a href="/beishu/laozi.html?chapter=8">上善若水</a></td>
				<td><p>九</p><a href="/beishu/laozi.html?chapter=9">持而盈之</a></td>
			</tr>	
			<tr>
				<td><p>十</p><a href="/beishu/laozi.html?chapter=10">营魄抱一</a></td>
				<td><p>十一</p><a href="/beishu/laozi.html?chapter=11">三十辐</a></td>
				<td><p>十二</p><a href="/beishu/laozi.html?chapter=12">五色令人目盲</a></td>
				<td><p>十三</p><a href="/beishu/laozi.html?chapter=13">宠辱若惊</a></td>
				<td><p>十四</p><a href="/beishu/laozi.html?chapter=14">视之不见</a></td>
				<td><p>十五</p><a href="/beishu/laozi.html?chapter=15">古之善为道者</a></td>
				<td><p>十六</p><a href="/beishu/laozi.html?chapter=16">致虚极</a></td>
				<td><p>十七</p><a href="/beishu/laozi.html?chapter=17">太上</a></td>
				<td><p>十八</p><a href="/beishu/laozi.html?chapter=18">大道废</a></td>
			</tr>	
			<tr>
				<td><p>十九</p><a href="/beishu/laozi.html?chapter=19">绝圣弃智</a></td>
				<td><p>二十</p><a href="/beishu/laozi.html?chapter=20">唯之与阿</a></td>
				<td><p>二十一</p><a href="/beishu/laozi.html?chapter=21">孔德之容</a></td>
				<td><p>二十二</p><a href="/beishu/laozi.html?chapter=22">曲则全</a></td>
				<td><p>二十三</p><a href="/beishu/laozi.html?chapter=23">希言自然</a></td>
				<td><p>二十四</p><a href="/beishu/laozi.html?chapter=24">跂者不立</a></td>
				<td><p>二十五</p><a href="/beishu/laozi.html?chapter=25">有物混成</a></td>
				<td><p>二十六</p><a href="/beishu/laozi.html?chapter=26">重为轻根</a></td>
				<td><p>二十七</p><a href="/beishu/laozi.html?chapter=27">善行无辙迹</a></td>
			</tr>	
			<tr>
				<td><p>二十八</p><a href="/beishu/laozi.html?chapter=28">知其雄</a></td>
				<td><p>二十九</p><a href="/beishu/laozi.html?chapter=29">将欲取天下而为之</a></td>
				<td><p>三十</p><a href="/beishu/laozi.html?chapter=30">以道佐人主者</a></td>
				<td><p>三十一</p><a href="/beishu/laozi.html?chapter=31">夫佳兵者</a></td>
				<td><p>三十二</p><a href="/beishu/laozi.html?chapter=32">道常无名</a></td>
				<td><p>三十三</p><a href="/beishu/laozi.html?chapter=33">知人者智</a></td>
				<td><p>三十四</p><a href="/beishu/laozi.html?chapter=34">大道泛兮</a></td>
				<td><p>三十五</p><a href="/beishu/laozi.html?chapter=35">执大象</a></td>
				<td><p>三十六</p><a href="/beishu/laozi.html?chapter=36">将欲歙之</a></td>
			</tr>	
			<tr>
				<td><p>三十七</p><a href="/beishu/laozi.html?chapter=37">道常无为而无不为</a></td>
				<td><p>三十八</p><a href="/beishu/laozi.html?chapter=38">上德不德</a></td>
				<td><p>三十九</p><a href="/beishu/laozi.html?chapter=39">昔之得一者</a></td>
				<td><p>四十</p><a href="/beishu/laozi.html?chapter=40">反者道之动</a></td>
				<td><p>四十一</p><a href="/beishu/laozi.html?chapter=41">上士闻道</a></td>
				<td><p>四十二</p><a href="/beishu/laozi.html?chapter=42">道生一</a></td>
				<td><p>四十三</p><a href="/beishu/laozi.html?chapter=43">天下之至柔</a></td>
				<td><p>四十四</p><a href="/beishu/laozi.html?chapter=44">名与身孰亲</a></td>
				<td><p>四十五</p><a href="/beishu/laozi.html?chapter=45">大成若缺</a></td>
			</tr>	
			<tr>
				<td><p>四十六</p><a href="/beishu/laozi.html?chapter=46">天下有道</a></td>
				<td><p>四十七</p><a href="/beishu/laozi.html?chapter=47">不出户</a></td>
				<td><p>四十八</p><a href="/beishu/laozi.html?chapter=48">为学日益</a></td>
				<td><p>四十九</p><a href="/beishu/laozi.html?chapter=49">圣人无常心</a></td>
				<td><p>五十</p><a href="/beishu/laozi.html?chapter=50">出生入死</a></td>
				<td><p>五十一</p><a href="/beishu/laozi.html?chapter=51">道生之</a></td>
				<td><p>五十二</p><a href="/beishu/laozi.html?chapter=52">天下有始</a></td>
				<td><p>五十三</p><a href="/beishu/laozi.html?chapter=53">使我介然有知</a></td>
				<td><p>五十四</p><a href="/beishu/laozi.html?chapter=54">善建者不拔</a></td>
			</tr>
			<tr>
				<td><p>五十五</p><a href="/beishu/laozi.html?chapter=55">含德之厚</a></td>
				<td><p>五十六</p><a href="/beishu/laozi.html?chapter=56">知者不言</a></td>
				<td><p>五十七</p><a href="/beishu/laozi.html?chapter=57">以正治国</a></td>
				<td><p>五十八</p><a href="/beishu/laozi.html?chapter=58">其政闷闷</a></td>
				<td><p>五十九</p><a href="/beishu/laozi.html?chapter=59">治人事天</a></td>
				<td><p>六十</p><a href="/beishu/laozi.html?chapter=60">治大国若烹小鲜</a></td>
				<td><p>六十一</p><a href="/beishu/laozi.html?chapter=61">大国者下流</a></td>
				<td><p>六十二</p><a href="/beishu/laozi.html?chapter=62">道者万物之注</a></td>
				<td><p>六十三</p><a href="/beishu/laozi.html?chapter=63">为无为</a></td>
			</tr>
			<tr>
				<td><p>六十四</p><a href="/beishu/laozi.html?chapter=64">其安易持</a></td>
				<td><p>六十五</p><a href="/beishu/laozi.html?chapter=65">古之善为道者</a></td>
				<td><p>六十六</p><a href="/beishu/laozi.html?chapter=66">江海所以能为百谷王者</a></td>
				<td><p>六十七</p><a href="/beishu/laozi.html?chapter=67">天下皆谓我道大</a></td>
				<td><p>六十八</p><a href="/beishu/laozi.html?chapter=68">善为士者</a></td>
				<td><p>六十九</p><a href="/beishu/laozi.html?chapter=69">用兵有言</a></td>
				<td><p>七十</p><a href="/beishu/laozi.html?chapter=70">吾言甚易知</a></td>
				<td><p>七十一</p><a href="/beishu/laozi.html?chapter=71">知不知</a></td>
				<td><p>七十二</p><a href="/beishu/laozi.html?chapter=72">民不畏威</a></td>
			</tr>
			<tr>
				<td><p>七十三</p><a href="/beishu/laozi.html?chapter=73">勇于敢则杀</a></td>
				<td><p>七十四</p><a href="/beishu/laozi.html?chapter=74">民不畏死</a></td>
				<td><p>七十五</p><a href="/beishu/laozi.html?chapter=75">民之飢</a></td>
				<td><p>七十六</p><a href="/beishu/laozi.html?chapter=76">人之生也柔弱</a></td>
				<td><p>七十七</p><a href="/beishu/laozi.html?chapter=77">天之道</a></td>
				<td><p>七十八</p><a href="/beishu/laozi.html?chapter=78">天下莫柔弱于水</a></td>
				<td><p>七十九</p><a href="/beishu/laozi.html?chapter=79">和大怨</a></td>
				<td><p>八十</p><a href="/beishu/laozi.html?chapter=80">小国寡民</a></td>
				<td><p>八十一</p><a href="/beishu/laozi.html?chapter=81">信言不美</a></td>
			</tr>
		</table>
	</div>

	<div id="chapter_1" class="chapter">
<h4>一</h4>
道可道，非常道；名可名，非常名。
无，名万物之始；有，名万物之母。
故常无，欲以观其妙。常有，欲以观其徼。
两者同出，异名同谓，玄之又玄，众妙之门。
	</div>


	<div id="chapter_2" class="chapter">
<h4>二</h4>
天下皆知美为美，斯恶已；皆知善为善，斯不善已。
故有无相生，难易相成，长短相形，高下相倾，音声相和，前后相随。
是以圣人处无为之事，行不言之教。万物作焉而不为始。生而不有，为而不恃，功成而弗居。
夫唯弗居，是以不去。
	</div>


	<div id="chapter_3" class="chapter">
<h4>三</h4>
不尚贤，使民不争。不贵难得之货，使民不为盗。不见可欲，使民心不乱。
是以圣人之治，虚其心，实其腹，弱其志，强其骨。
常使民无知无欲，使夫知者不敢为也。
为无为，则无不治。
	</div>


	<div id="chapter_4" class="chapter">
<h4>四</h4>
道冲，而用之或不盈。
渊兮似万物之宗，湛兮似或存。
吾不知谁之子，象帝之先。
	</div>


	<div id="chapter_5" class="chapter">
<h4>五</h4>
天地不仁，以万物为刍狗；圣人不仁，以百姓为刍狗。
天地之间，其犹橐籥欤？
虚而不屈，动而愈出，多闻数穷，不若守于中。
	</div>


	<div id="chapter_6" class="chapter">
<h4>六</h4>
谷神不死，是谓玄牝。玄牝之门，是谓天地根。绵绵若存，用之不勤。
	</div>


	<div id="chapter_7" class="chapter">
<h4>七</h4>
天长地久。
天地所以能长且久者，以其不自生，故能长生。
是以圣人后其身而身先，外其身而身存。
以其无私，故能成其私。
	</div>


	<div id="chapter_8" class="chapter">
<h4>八</h4>
上善若水。
水善利万物而不争，处众人之所恶，故几于道。
居善地，心善渊，与善信，正善治，事善能，动善时。
夫唯不争，故无尤。
	</div>


	<div id="chapter_9" class="chapter">
<h4>九</h4>
持而盈之，不如其已。
揣而锐之，不可长保。
金玉满堂，莫之能守。
富贵而骄，自遗其咎。
功遂身退，天之道哉。
	</div>


	<div id="chapter_10" class="chapter">
<h4>十</h4>
营魄抱一，能无离乎？ 
专气致柔，能婴儿乎？
涤除玄览，能无疵乎？ 
爱民治国，能无知乎？
天门开阖，能为雌乎？ 
明白四达，能无知乎？
生之、畜之，生而不有，长而不宰，是谓玄德。
	</div>


	<div id="chapter_11" class="chapter">
<h4>十一</h4>
三十辐，共一毂，当其无，有车之用。
燃埴以为器，当其无，有器之用。
凿户牖以为室，当其无，有室之用。
故有之以为利，无之以为用。
	</div>


	<div id="chapter_12" class="chapter">
<h4>十二</h4>
五色令人目盲。五音令人耳聋。五味令人口爽。驰骋田猎，令人心发狂。难得之货，令人行妨。
是以圣人为腹不为目，故去彼取此。
	</div>


	<div id="chapter_13" class="chapter">
<h4>十三</h4>
宠辱若惊，贵大患若身。
何谓宠辱若惊？
宠为上，辱为下，得之若惊，失之若惊，是谓宠辱若惊。
何谓贵大患若身？
吾所以有大患者，为吾有身，及吾无身，吾有何患？ 
故贵以身为天下，若可寄天下， 爱以身为天下，若可託天下。
	</div>


	<div id="chapter_14" class="chapter">
<h4>十四</h4>
视之不见，名曰夷。
听之不闻，名曰希。
搏之不得，名曰微。
此三者不可致计，故混而为一。
其上不皦，其下不昧，冥冥不可名，复归于无物。
是谓无状之状，无物之象，是谓惚恍。
迎之不见其首，随之不见其后。
执今之道以御今之有，能知古始，是谓道纪
	</div>


	<div id="chapter_15" class="chapter">
<h4>十五</h4>
古之善为道者，微妙玄通，深不可识。
夫唯不可识，故强为之容。
豫兮，若冬涉川；犹兮，若畏四邻。俨兮，其若客。涣兮，若冰之将释。敦兮，其若朴。旷兮，其若谷。混兮，其若浊。
孰能浊以静之徐清？孰能安以久动之徐生？
保此道者，不欲盈。
夫唯不盈，故能蔽而新成。
	</div>


	<div id="chapter_16" class="chapter">
<h4>十六</h4>
致虚极，守静笃，万物并作，吾以观复。
夫物芸芸，各复归其根。
归根曰静，是谓复命。
复命曰常，知常曰明，不知常，妄作，凶。
知常容，容乃公，公乃王，王乃天，天乃道，道乃久，没身不殆。
	</div>


	<div id="chapter_17" class="chapter">
<h4>十七</h4>
太上，下知有之。
其次，亲而誉之。
其次，畏之。
其次，侮之。
悠兮，其贵言。
功成事遂，百姓皆谓我自然。
	</div>


	<div id="chapter_18" class="chapter">
<h4>十八</h4>
大道废，有仁义。
智慧出，有大伪。
六亲不和，有孝慈。
国家昏乱，有忠臣。
	</div>


	<div id="chapter_19" class="chapter">
<h4>十九</h4>
绝圣弃智，民利百倍。
绝仁弃义，民复孝慈。
绝巧弃利，盗贼无有。
此三者以为文不足。
故令有所属：见素抱朴 ，少私寡欲，绝学无忧。
	</div>


	<div id="chapter_20" class="chapter">
<h4>二十</h4>
唯之与阿，相去几何？善之与恶，相去若何？人之所畏，不可不畏。
荒兮其未央哉！众人熙熙，如享太牢，如登春台。
我独泊兮其未兆，如婴儿之未孩，儽儽兮若无所归。
众人皆有馀，而我独若遗，我愚人之心也哉！
沌沌兮，俗人昭昭，我独若昏。俗人察察，我独闷闷。
澹兮其若海，飂兮若无止，
众人皆有以，而我独顽似鄙。
我独异于人，而贵食母。
	</div>


	<div id="chapter_21" class="chapter">
<h4>二十一</h4>
孔德之容，唯道是从。
道之为物，唯恍唯惚。
惚兮恍兮，其中有象。
恍兮惚兮，其中有物。
窈兮冥兮，其中有精。
其精甚真，其中有信。
自古及今，其名不去，以阅众父 。
吾何以知众父之状哉？以此。
	</div>


	<div id="chapter_22" class="chapter">
<h4>二十二</h4>
曲则全，枉则直，洼则盈，弊则新，少则得，多则惑。
是以圣人抱一为天下栻。
不自见，故明；不自是，故彰；不自伐，故有功；不自矜，故长。
夫唯不争，故天下莫能与之争。
古之所谓曲则全者，岂虚言哉！诚全而归之。
	</div>


	<div id="chapter_23" class="chapter">
<h4>二十三</h4>
希言自然 ，故飘风不终朝，骤雨不终日。
孰为此者？天地。
天地尚不能久，而况于人乎？
故从事于道者 ，同于道。德者，同于德。失者 ，同于失。
同于道者，道亦乐得之；同于德者，德亦乐得之；同于失者，失亦乐得之。
信不足焉，有不信焉。
	</div>


	<div id="chapter_24" class="chapter">
<h4>二十四</h4>
跂者不立 ，跨者不行。
自见者不明，自是者不彰。
自伐者无功，自矜者不长。
其在道也，曰：馀食赘行，物或恶之，故有道者不处。
	</div>


	<div id="chapter_25" class="chapter">
<h4>二十五</h4>
有物混成，先天地生；寂兮寥兮，独立不改，周行而不殆，可以为天下母。 
吾不知其名，字之曰道，强为之名曰大。
大曰逝，逝曰远，远曰反。
故道大，天大，地大，人亦大。
域中有四大，而人居其一焉。
人法地，地法天，天法道，道法自然。
	</div>


	<div id="chapter_26" class="chapter">
<h4>二十六</h4>
重为轻根，静为躁君。
是以圣人终日行不离辎重。
虽有荣观，燕处超然。 
奈何万乘之主，而以身轻天下？
轻则失本，躁则失君。
	</div>


	<div id="chapter_27" class="chapter">
<h4>二十七</h4>
善行无辙迹，善言无瑕讁，善数不用筹策，善闭无关键而不可开，善结无绳约而不可解。
是以圣人常善救人，故无弃人，常善救物，故无弃物，是谓袭明。
故善人者，不善人之师；不善人者，善人之资。
不贵其师，不爱其资，虽智大迷，是谓要妙。
	</div>


	<div id="chapter_28" class="chapter">
<h4>二十八</h4>
知其雄，守其雌，为天下谿；为天下谿，常德不离，复归于婴儿。
知其白，守其黑，为天下式；为天下式，常德不忒，复归于无极。
知其荣，守其辱，为天下谷；为天下谷，常德乃足，复归于朴。
朴散则为器，圣人用之，则为官长，故大制不割。
	</div>


	<div id="chapter_29" class="chapter">
<h4>二十九</h4>
将欲取天下而为之，吾见其不得已。
天下神器，不可为也，为者败之，执者失之。
故物或行或随，或墟或吹，或强或羸，或挫或隳。
是以圣人去甚，去奢，去泰。
	</div>


	<div id="chapter_30" class="chapter">
<h4>三十</h4>
以道佐人主者，不以兵强天下，其事好还。
师之所处，荆棘生焉；大军之后，必有凶年。
善有果而已 ，不敢以取强。
果而勿矜，果而勿伐，果而勿骄，果而不得已，果而勿强。
物壮则老，是谓不道，不道早已。
	</div>


	<div id="chapter_31" class="chapter">
<h4>三十一</h4>
夫佳兵者，不祥之器，物或恶之，故有道者不处。
君子居则贵左，用兵则贵右。
兵者不祥之器，非君子之器，不得已而用之，恬淡为上。
胜而不美，而美之者，是乐杀人，夫乐杀人者，则不可以得志于天下矣。
吉事尚左，凶事尚右。
偏将军居左，上将军居右，言以丧礼处之。
杀人之众，以哀悲泣之；战胜，以丧礼处之。
	</div>


	<div id="chapter_32" class="chapter">
<h4>三十二</h4>
道常无名，朴虽小，天下莫能臣也，侯王若能守之，万物将自宾。
天地相合，以降甘露，民莫之令而自均。
始制有名，名亦既有，夫亦将知止，知止所以不殆，譬道之在天下，犹川谷之与江海。
	</div>


	<div id="chapter_33" class="chapter">
<h4>三十三</h4>
知人者智，自知者明。
胜人者力，自胜者强 。
知足者富，强行者有志。
不失其所者久，死而不亡者寿。
	</div>


	<div id="chapter_34" class="chapter">
<h4>三十四</h4>
大道泛兮，其可左右。
万物恃之而生而不辞，功成不名有。
衣养万物而不为主，可名于小；万物归焉而不为主，可名为大。
以其终不自为大，故能成其大。
	</div>


	<div id="chapter_35" class="chapter">
<h4>三十五</h4>
执大象，天下往。往而不害，安平太。
乐与饵，过客止。
道之出口，淡乎其无味，视之不足见，听之不足闻，用之不足既。
	</div>


	<div id="chapter_36" class="chapter">
<h4>三十六</h4>
将欲歙之，必固张之；将欲弱之，必固强之；将欲废之，必固兴之；将欲夺之，必固与之。
是谓微明。
柔弱胜刚强。
鱼不可脱于渊，国之利器不可以示人。
	</div>


	<div id="chapter_37" class="chapter">
<h4>三十七</h4>
道常无为而无不为，侯王若守之，万物将自化。
化而欲作，吾将镇之以无名之朴。
镇之以无名之朴，夫将不欲。
不欲以静，天地将自正。
	</div>


    <div id="chapter_38" class="chapter">
<h4>三十八</h4>
上德不德，是以有德。
下德不失德，是以无德。
上德无为而无以为，下德为之而有以为。
上仁为之而无以为，上义为之而有以为。
上礼为之而莫之应，则攘臂而仍之。
故失道而后德，失德而后仁，失仁而后义，失义而后礼。
夫礼者，忠信之薄，而乱之首。
前识者，道之华，而愚之始。
是以大丈夫处其厚，不居其薄，处其实，不居其华。
	</div>


    <div id="chapter_39" class="chapter">
<h4>三十九</h4>
昔之得一者，天得一以清，地得一以宁，神得一以灵，谷得一以盈，万物得一以生，侯王得一以为天下正。其至之也。
天毋，已清将恐裂。地毋，已宁将恐发。神毋，已灵将恐歇。谷毋，已盈将恐竭。万物毋，已生将恐灭。侯王毋，已高将恐蹶。
故，贵以贱为本，高以下为基。
是以侯王自称孤，寡，不毂。
此非以贱为本耶？非乎？
故至誉无誉，不欲琭琭如玉，珞珞如石。
	</div>

	<div id="chapter_40" class="chapter">
<h4>四十</h4>
反者道之动，弱者道之用。
天下万物生于有，有生于无。
	</div>

	<div id="chapter_41" class="chapter">
<h4>四十一</h4>
上士闻道，勤而行之。
中士闻道，若存若亡。
下士闻道，大笑之，不笑不足以为道。
故建言有之：
明道若昧，进道若退，夷道若纇。
上德若谷，太白若辱，广德若不足。
建德若偷，质真若渝。
大方无隅，大器免成，大音希声，大象无形。
道隐无名，夫唯道，善始且成。
	</div>


    <div id="chapter_42" class="chapter">
<h4>四十二</h4>
道生一，一生二，二生三，三生万物。
万物负阴而抱阳，冲气以为和。
人之所恶，唯孤、寡、不毂，而王公以为称。
故物或损之而益，或益之而损。
人之所教，我亦教之。
强梁者不得其死，吾将以为教父。

	</div>

	<div id="chapter_43" class="chapter">
<h4>四十三</h4>
天下之至柔，驰骋天下之至坚。
无有入无间。
吾是以知无为之益。
不言之教，无为之益，天下希及之。
	</div>

	<div id="chapter_44" class="chapter">
<h4>四十四</h4>
名与身孰亲？身与货孰多？得与亡孰病？
是故：
甚爱必大费，多藏必厚亡。
知足不辱，知止不殆，可以长久。
	</div>


    <div id="chapter_45" class="chapter">
<h4>四十五</h4>
大成若缺，其用不弊。
大盈若冲，其用不穷。
大直若屈，大巧若拙，大辩若讷。
躁胜寒，静胜热。清静为天下正
	</div>

	<div id="chapter_46" class="chapter">
<h4>四十六</h4>
天下无道，戎马生于郊。
祸莫大于不知足，咎莫大于欲得。
故：
知足之足，常足矣。
	</div>

	<div id="chapter_47" class="chapter">
<h4>四十七</h4>
不出户，知天下。
不闚牖，见天道。
其出弥远，其知弥少。
是以圣人不行而知，不见而明，不为而成。
	</div>


    <div id="chapter_48" class="chapter">
<h4>四十八</h4>
为学日益，为道日损。
损之又损，以至于无为。
无为而无不为。
取天下常以无事，及其有事，不足以取天下。
	</div>

	<div id="chapter_49" class="chapter">
<h4>四十九</h4>
圣人无常心，以百姓心为心。
善者，吾善之，不善者，吾亦善之，德善。
信者，吾信之，不信者，吾亦信之，德信。
圣人在天下，歙歙为天下浑其心，百姓皆注其耳目，圣人皆孩之。
	</div>

	<div id="chapter_50" class="chapter">
<h4>五十</h4>
出生入死。
生之徒，十有三，死之徒，十有三。
人之生，动之死地，十有三。夫何故？以其求生之厚。
盖闻善摄生者，陵行不遇兕虎，入军不被甲兵，兕无所投其角，虎无所措其爪，兵无所容其刃。
夫何故？以其无死地。
	</div>


    <div id="chapter_51" class="chapter">
<h4>五十一</h4>
道生之，德畜之，物形之而势成之。
是以：
万物莫不尊道而贵德。
道之尊，德之贵，夫莫之命而常自然。
故道生之，德畜之，长之育之，亭之毒之，养之覆之。
生而不有，为而不恃，长而不宰，是谓玄德。
	</div>

	<div id="chapter_52" class="chapter">
<h4>五十二</h4>
天下有始，以为天下母。
既得其母，以知其子。
既知其子，复守其母，没身不殆。
塞其兑，闭其门，终身不勤。
开其兑，济其事，终身不救。
见小曰明，守柔曰强。
用其光，复归其明，无遗身殃，是为袭常。
	</div>

	<div id="chapter_53" class="chapter">
<h4>五十三</h4>
使我介然有知，行于大道，唯施是畏。
大道甚夷，而民好径。
朝甚除，田甚芜，仓甚虚。服文綵，带利剑，厌饮食，财货有馀。是谓盗芋。非道也哉！
	</div>


    <div id="chapter_54" class="chapter">
<h4>五十四</h4>
善建者不拔，善抱者不脱，子孙以祭祀不辍。
修之于身，其德乃真。
修之于家，其德乃馀。
修之于乡，其德乃长。
修之于国，其德乃丰。
修之于天下，其德乃普。
故：
以身观身，以家观家，以乡观乡，以国观国，以天下观天下。
吾何以知天下然哉？以此。
	</div>

	<div id="chapter_55" class="chapter">
<h4>五十五</h4>
含德之厚，比于赤子。
毒虫不螫，猛兽不据，攫鸟不搏。骨弱筋柔而握固。未知牝牡之合而全作，精之至也。终日号而不嘎，和之至也。
知和曰常，知常曰明。益生曰祥，心使气曰强。物壮则老，谓之不道，不道早已。
	</div>

	<div id="chapter_56" class="chapter">
<h4>五十六</h4>
知者不言，言者不知。
塞其兑，闭其门，挫其锐，解其纷，和其光，同其尘，是谓玄同。
故不可得而亲，不可得而疏，不可得而利，不可得而害，不可得而贵，不可得而贱。
故为天下贵。
	</div>


    <div id="chapter_57" class="chapter">
<h4>五十七</h4>
以正治国，以奇用兵，以无事取天下。
吾何以知其然哉？
以此：
天下多忌讳，而民弥贫。
民多利器，国家滋昏。
人多伎巧，奇物滋起。
法令滋彰，盗贼多有。
故圣人云：
我无为，而民自化。我好静，而民自正。我无事，而民自富。我无欲，而民自朴。
	</div>

	<div id="chapter_58" class="chapter">
<h4>五十八</h4>
其政闷闷，其民淳淳。
其政察察，其民缺缺。
祸兮福之所倚，福兮祸之所伏。
孰知其极？其无正。正复为奇，善复为妖。
人之迷，其日固久。
是以圣人方而不割，廉而不刿，直而不肆，光而不燿。
	</div>

	<div id="chapter_59" class="chapter">
<h4>五十九</h4>
治人，事天，莫若啬。
夫唯啬，是谓早服。
早服谓之重积德。
重积德则无不克。
无不克则莫知其极。
莫知其极，可以有国。
有国之母，可以长久。
是谓深根固柢，长生久视之道。
	</div>


    <div id="chapter_60" class="chapter">
<h4>六十</h4>
治大国若烹小鲜。
以道位天下，其鬼不神。
非其鬼不神，其神不伤人。
非其神不伤人，圣人亦不伤人。
夫两不相伤，故德交归焉。
	</div>

	<div id="chapter_61" class="chapter">
<h4>六十一</h4>
大国者下流，天下之交，天下之牝。
牝常以静胜牡，以静为下。
故：
大国以下小国，则取小国。
小国以下大国，则取大国。
故或下以取，或下而取。
大国不过欲兼畜人，小国不过欲入事人。
夫两者各得其所欲，大者宜为下。
	</div>

	<div id="chapter_62" class="chapter">
<h4>六十二</h4>
道者，万物之注。
善人之宝，不善人之所葆。
美言，可以市尊。
尊行，可以加人。
人之不善，何弃之有？
故立天子，置三公，虽有拱璧以先驷马，不如坐进此道。
古之所以贵此道者何？不曰，以求得，有罪以免耶？故为天下贵。
	</div>


    <div id="chapter_63" class="chapter">
<h4>六十三</h4>
为无为，事无事，味无味。
大小多少，报怨以德。
图难于其易，为大于其细。
天下难事，必作于易。
天下大事，必作于细。
是以圣人终不为大，故能成其大。
夫轻诺必寡信，多易必多难。
是以圣人犹难之，故终无难矣。
	</div>

	<div id="chapter_64" class="chapter">
<h4>六十四</h4>
其安易持，其未兆易谋。其脆易泮，其微易散。
为之于未有，治之于未乱。
合抱之木，生于毫末。
九层之台，起于累土。
千里之行，始于足下。
为者败之，执者失之。
是以：
圣人无为故无败，无执故无失。
民之从事，常于几成而败之。
慎终如始，则无败事。
是以：
圣人欲不欲，不贵难得之货。
学不学，复众人之所过，以辅万物之自然，而不敢为。
	</div>

	<div id="chapter_65" class="chapter">
<h4>六十五</h4>
古之善为道者，非以明民，将以愚之。
民之难治，以其智多。
故以智治国，国之贼。
不以智治国，国之福。
知此两者亦𥡴式。
常知𥡴式，是谓玄德。
玄德深矣，远矣，与物反矣，然后乃至大顺。
	</div>


    <div id="chapter_66" class="chapter">
<h4>六十六</h4>
江海所以能为百谷王者，以其善下之，故能为百谷王。
是以：圣人欲上民，必以言下之。欲先民，必以身后之。
是以：圣人处上而民不重，处前而民不害。
是以：天下乐推而不厌。以其不争，故天下莫能与之争。
	</div>

	<div id="chapter_67" class="chapter">
<h4>六十七</h4>
天下皆谓我道大，似不肖。
夫唯大，故似不肖。
若肖，久矣其细也夫！
我有三宝，持而保之。
一曰慈，二曰俭，三曰不敢为天下先。
慈故能勇，俭故能广，不敢为天下先，故能成器长。
今舍慈且勇，舍俭且广，舍后且先，死矣！
夫慈以战则胜，以守则固。天将救之，以慈卫之。
	</div>

	<div id="chapter_68" class="chapter">
<h4>六十八</h4>
善为士者，不武。
善战者，不怒。
善胜敌者，不与。
善用人者，为之下。
是谓不争之德，是谓用人之力，是谓配天。古之极。
	</div>


    <div id="chapter_69" class="chapter">
<h4>六十九</h4>
用兵有言：
吾不敢为主，而为客。不敢进寸，而退尺。
是谓行无行，攘无臂，执无兵，乃无敌矣。
祸莫大于轻敌，轻敌几丧吾宝。
故抗兵相加，哀者胜矣。
	</div>

	<div id="chapter_70" class="chapter">
<h4>七十</h4>
吾言甚易知，甚易行。
天下莫能知，莫能行。
言有宗，事有君，夫唯无知，是以不我知。
知我者希，则我者贵。
是以圣人被褐怀玉。
	</div>

	<div id="chapter_71" class="chapter">
<h4>七十一</h4>
知不知，上。
不知不知，病。
夫唯病病，是以不病。
	</div>


    <div id="chapter_72" class="chapter">
<h4>七十二</h4>
民不畏威，则大威至。
无狎其所居，无厌其所生。
夫唯不厌，是以不厌。
是以：
圣人自知不自见，自爱不自贵。
故去彼取此。
	</div>

	<div id="chapter_73" class="chapter">
<h4>七十三</h4>
勇于敢则杀，勇于不敢则活。
此两者，或利或害。
天之所恶，孰知其故？
是以圣人犹难之。
天之道，不争而善胜，不言而善应，不召而自来，繟然而善谋。
天网恢恢，踈而不失。
	</div>

	<div id="chapter_74" class="chapter">
<h4>七十四</h4>
民不畏死，奈何以死惧之？
若使民常畏死，而为奇者，吾得执而杀之，孰敢？
常有司杀者，夫代司杀者杀，是谓代大匠斲，夫代大匠斲者，希有不伤其手矣。
	</div>


    <div id="chapter_75" class="chapter">
<h4>七十五</h4>
民之飢，以其上食税之多，是以飢。
民之难治，以其上之有为，是以难治。
民之轻死，以其求生之厚，是以轻死。
夫唯无以生为者，是贤于贵生。
	</div>

	<div id="chapter_76" class="chapter">
<h4>七十六</h4>
人之生也柔弱，其死也坚强。
万物草木之生也柔脆，其死也枯藁。
故：
坚强者死之徒，柔弱者生之徒。
是以：
兵强则灭，木强则折。
强大处下，柔弱处上。
	</div>

	<div id="chapter_77" class="chapter">
<h4>七十七</h4>
天之道，其犹张弓与？
高者抑之，下者举之，有馀者损之，不足者补之。
天之道，损有馀而补不足。
人之道，损不足以奉有馀。
孰能有馀以奉天下，唯有道者。
是以：
圣人为而不恃，功成而不处，其不欲见贤。
	</div>


    <div id="chapter_78" class="chapter">
<h4>七十八</h4>
天下莫柔弱于水，而攻坚强者莫之能胜，以其无以易之。
弱之胜强，柔之胜刚，天下莫不知，莫能行。
是以圣人云：
受国之垢，是谓社稷主。
受国不祥，是谓天下王。
正言若反。
	</div>

	<div id="chapter_79" class="chapter">
<h4>七十九</h4>
和大怨，必有馀怨，安可以为善？
是以：
圣人执左契，而不责于人。
有德司契，无德司撤。
天道无亲，常与善人。
	</div>

	<div id="chapter_80" class="chapter">
<h4>八十</h4>
小国寡民。
使有什伯之器而不用，使民重死而不远徒。
虽有舟舆，无所乘之，虽有甲兵，无所陈之。
使民复结绳而用之，甘其食，美其服，安其居，乐其俗。
邻国相望，鸡犬之声相闻，民至老死，不相往来。
	</div>


    <div id="chapter_81" class="chapter">
<h4>八十一</h4>
信言不美，美言不信。
善者不辩，辩者不善。
知者不博，博者不知。
圣人不积，既以为人己愈有，既以与人己愈多。
天之道，利而不害。
圣人之道，为而不争。
	</div>

</div>

<div width="100%" class="footer">
 	<a href ="#" onclick="refresh();">刷新</a>
</div>
</body>

<script type="text/javascript">
	showOne();

	document.onkeyup = function (e) {
    var code = e.charCode || e.keyCode;
    if (code == 13) {  
        refresh(); 
    }  
}  
</script>
<html>