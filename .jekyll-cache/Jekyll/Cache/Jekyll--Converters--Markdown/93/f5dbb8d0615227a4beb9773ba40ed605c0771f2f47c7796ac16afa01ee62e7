I"<ul id="markdown-toc">
  <li><a href="#修真九要序" id="markdown-toc-修真九要序">修真九要序</a></li>
</ul>

<h1 id="修真九要序">修真九要序</h1>
<p>修真之道乃天下第一件大事，亦天下第一件难事。以其至大至难，古人皆谓之天下希有之事。是事也，非深明造化、洞晓阴阳，存经久不易之志，循序渐进者，不能行之。</p>

<p>后世学人，不究此事为何事，未曾学道，即欲成道；未曾学人，即欲作仙。无怪乎修道者如牛毛，成道者如麟角也。</p>

<p>予自幼慕道，未遇正人，不辨是非，乃乱乃萃，几乎受害。幸逢吾师龛谷老人，略闻香风，始知自己从前之错，亦知天下道人大半皆错。因述吾师之意，提其修真纲领，总为九条，名曰修真九要。<u>其法由浅及深，自卑登高，为初学之人作个梯级</u>。不论学道修道，依此九要，循序而入，终必深造自得，且能<u>识的盲师明师，辨得邪道正道</u>。纵不能行此天下希有之事，亦可以知有此天下希有之事，庶不至空过岁月，虚度一生矣。</p>

<p>时大清嘉庆三年岁次戊午菊月九日
栖云山素朴散人悟元子刘一明自叙於自在窝中</p>
:ET