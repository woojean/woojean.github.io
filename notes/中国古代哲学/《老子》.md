# 《老子》

道可道，非常道。名可名，非常名。

有無相生，難易相成，長短相較，高下相傾，音聲相和，前後相隨。

聖人處無為之事，行不言之教；萬物作焉而不辭，生而不有。為而不恃，功成而弗居。夫唯弗居，是以不去。

挫其銳，解其紛，和其光，同其塵。

天地不仁，以萬物為芻狗。

多言數窮，不如守中。

聖人後其身而身先；外其身而身存。

夫唯不爭，故無尤。

功遂身退天之道。

生而不有，為而不恃，長而不宰，是謂玄德。

有之以為利，無之以為用。

聖人為腹不為目。

貴以身為天下，若可寄天下；愛以身為天下，若可託天下。

孰能濁以靜之徐清？孰能安以久動之徐生？保此道者，不欲盈。夫唯不盈，故能蔽不新成。

致虛極，守靜篤。萬物並作，吾以觀復。夫物芸芸，各復歸其根。歸根曰靜，是謂復命。復命曰常，知常曰明。不知常，妄作凶。

不自見，故明；不自是，故彰；不自伐，故有功；不自矜，故長。夫唯不爭，故天下莫能與之爭。

企者不立；跨者不行；自見者不明；自是者不彰；自伐者無功；自矜者不長。

重為輕根，靜為躁君。

聖人常善救人，故無棄人；常善救物，故無棄物。

知人者智，自知者明。勝人者有力，自勝者強。知足者富。強行者有志。不失其所者久。死而不亡者壽。

將欲歙之，必固張之；將欲弱之，必固強之；將欲廢之，必固興之；將欲奪之，必固與之。是謂微明。柔弱勝剛強。魚不可脫於淵，國之利器不可以示人。

反者道之動；弱者道之用。天下萬物生於有，有生於無。

明道若昧；進道若退。

甚愛必大費；多藏必厚亡。知足不辱，知止不殆，可以長久。

躁勝寒靜勝熱，清靜為天下正。

禍莫大於不知足；咎莫大於欲得。故知足之足，常足矣。

以正治國，以奇用兵，以無事取天下。

美言可以市，尊行可以加人。

圖難於其易，為大於其細；天下難事，必作於易，天下大事，必作於細。是以聖人終不為大，故能成其大。

輕諾必寡信，多易必多難。

其安易持，其未兆易謀。其脆易泮，其微易散。為之於未有，治之於未亂。

為者敗之，執者失之。是以聖人無為故無敗；無執故無失。

慎終如始，則無敗事。

聖人欲上民，必以言下之；欲先民，必以身後之。是以聖人處上而民不重，處前而民不害。是以天下樂推而不厭。以其不爭，故天下莫能與之爭。

善為士者，不武；善戰者，不怒；善勝敵者，不與；善用人者，為之下。是謂不爭之德，是謂用人之力，是謂配天古之極。

用兵有言：吾不敢為主，而為客；不敢進寸，而退尺。抗兵相加，哀者勝矣。

聖人自知不自見；自愛不自貴。

天之道，不爭而善勝，不言而善應，不召而自來，繟然而善謀。天網恢恢，踈而不失。

弱之勝強，柔之勝剛，天下莫不知，莫能行。

天之道，利而不害；聖人之道，為而不爭。


