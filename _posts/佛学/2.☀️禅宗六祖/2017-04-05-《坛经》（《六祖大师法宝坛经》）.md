---
layout: post
title:  "《坛经》（《六祖大师法宝坛经》）"
date: 2017-04-05 00:12:01
categories: 禅宗
tags: 禅宗六祖 禅宗七经 ☀️
excerpt: ""
---

* content
{:toc}


# 行由第一
时，大师至宝林，韶州韦刺史与官僚入山请师，出于城中大梵寺讲堂，为众开缘说法。师升座次，刺史官僚三十余人，儒宗学士三十余人，僧尼道俗一千余人，同时作礼，愿闻法要。

大师告众曰：“善知识，<font style="background: yellow;color:red"><b>菩提自性，本来清净；但用此心，直了成佛</b></font>。善知识，且听慧能行由得法事意：

“慧能严父，本贯范阳，左降流于岭南，作新州百姓。此身不幸，父又早亡，老母孤遗，移来南海，艰辛贫乏，于市卖柴。

“时，有一客买柴，使令送至客店。客收去，慧能得钱，却出门外，见一客诵经。慧能一闻经语，心即开悟，遂问：‘客诵何经？’客曰：‘《金刚经》。’复问：‘从何所来，持此经典？’客云：‘我从蕲州黄梅县东禅寺来。其寺是五祖忍大师在彼主化，门人一千有余。我到彼中礼拜，听受此经。大师常劝僧俗，但持《金刚经》，即自见性，直了成佛。’慧能闻说，宿昔有缘，乃蒙一客，取银十两与慧能，令充老母衣粮，教便往黄梅参礼五祖。

“慧能安置母毕，即便辞违。不经三十余日，便至黄梅，礼拜五祖。祖问曰：‘汝何方人？欲求何物？’慧能对曰：‘弟子是岭南新州百姓，远来礼师，惟求作佛，不求余物。’祖言：‘汝是岭南人，又是獦獠，若为堪作佛？’慧能曰：‘人虽有南北，佛性本无南北。獦獠身与和尚不同，佛性有何差别？’

“五祖更欲与语，且见徒众总在左右，乃令随众作务。慧能曰：‘慧能启和尚，弟子自心，常生智慧，不离自性，即是福田。未审和尚教作何务？’祖云：‘这獦獠根性大利！汝更勿言，著槽厂去。’慧能退至后院，有一行者，差慧能破柴踏碓，经八月余。

“祖一日忽见慧能曰：‘吾思汝之见可用，恐有恶人害汝，遂不与汝言。汝知之否？’慧能曰：‘弟子亦知师意，不敢行至堂前，令人不觉。’

“祖一日唤诸门人总来：‘吾向汝说，世人生死事大，汝等终日只求福田，不求出离生死苦海。自性若迷，福何可救？汝等各去，自看智慧，取<font color="red" >自本心般若之性</font>，各作一偈，来呈吾看。若悟大意，付汝衣法，为第六代祖。火急速去，不得迟滞！<font style="background: yellow;color:red">思量即不中用！见性之人，言下须见。若如此者，轮刀上阵，亦得见之。</font>’

“众得处分，退而递相谓曰：‘我等众人，不须澄心用意作偈，将呈和尚，有何所益？神秀上座，现为教授师，必是他得。我辈谩作偈颂，枉用心力。’诸人闻语，总皆息心，咸言：‘我等已后依止秀师，何烦作偈？’

“神秀思惟：‘诸人不呈偈者，为我与他为教授师。我须作偈，将呈和尚。若不呈偈，和尚如何知我心中见解深浅？我呈偈意，求法即善；觅祖即恶，却同凡心，夺其圣位奚别？若不呈偈，终不得法。大难！大难！’

“五祖堂前，有步廊三间，拟请供奉卢珍，画《楞伽经变相》及《五祖血脉图》，流传供养。神秀作偈成已，数度欲呈；行至堂前，心中恍惚，遍身汗流，拟呈不得。前后经四日，一十三度呈偈不得。秀乃思惟：‘不如向廊下书著，从他和尚看见，忽若道好，即出礼拜，云是秀作；若道不堪，枉向山中数年受人礼拜，更修何道？’是夜三更，不使人知，自执灯，书偈于南廊壁间，呈心所见。偈曰：

“身是菩提树， 心如明镜台，时时勤拂拭， 勿使惹尘埃。“秀书偈了，便却归房，人总不知。秀复思惟：‘五祖明日见偈欢喜，即我与法有缘；若言不堪，自是我迷，宿业障重，不合得法。圣意难测！’房中思想，坐卧不安，直至五更。

“祖已知神秀入门未得，不见自性。天明，祖唤卢供奉来，向南廊壁间绘画图相，忽见其偈，报言：‘供奉却不用画，劳尔远来。经云：凡所有相，皆是虚妄。但留此偈，与人诵持。依此偈修，免堕恶道；依此偈修，有大利益。’令门人炷香礼敬：‘尽诵此偈，即得见性。’门人诵偈，皆叹：‘善哉！’

“祖三更唤秀入堂，问曰：‘偈是汝作否？’秀言：‘实是秀作，不敢妄求祖位。望和尚慈悲，看弟子有少智慧否？’祖曰：‘汝作此偈，未见本性；只到门外，未入门内。如此见解，觅无上菩提，了不可得。<font style="background: yellow;color:red">无上菩提，须得言下识自本心，见自本性不生不灭；于一切时中，念念自见，万法无滞，一真一切真，万境自如如。如如之心，即是真实。若如是见，即是无上菩提之自性也。</font>汝且去，一两日思惟，更作一偈，将来吾看。汝偈若入得门，付汝衣法。’神秀作礼而出。又经数日，作偈不成，心中恍惚，神思不安，犹如梦中，行坐不乐。

“复两日，有一童子于碓坊过，唱诵其偈。慧能一闻，便知此偈未见本性。虽未蒙教授，早识大意，遂问童子曰：‘诵者何偈？’童子曰：‘尔这獦獠不知？大师言：世人生死事大，欲得传付衣法，令门人作偈来看。若悟大意，即付衣法为第六祖。神秀上座，于南廊壁上，书《无相偈》，大师令人皆诵：依此偈修，免堕恶道；依此偈修，有大利益。’慧能曰：‘上人，我此踏碓，八个余月，未曾行到堂前。望上人引至偈前礼拜。’

“童子引至偈前礼拜，慧能曰：‘慧能不识字，请上人为读。’时有江州别驾，姓张名日用，便高声读。慧能闻已，遂言：‘亦有一偈，望别驾为书。’别驾言：‘汝亦作偈？其事希有！’慧能向别驾言：‘**欲学无上菩提，不得轻于初学。下下人有上上智，上上人有没意智。若轻人，即有无量无边罪。**’别驾言：‘汝但诵偈，吾为汝书。汝若得法，先须度吾。勿忘此言！’慧能偈曰：

“菩提本无树， 明镜亦非台；本来无一物， 何处惹尘埃？

“书此偈已，徒众总惊，无不嗟讶，各相谓言：‘奇哉！不得以貌取人。何得多时，使他肉身菩萨！’祖见众人惊怪，恐人损害，遂将鞋擦了偈，曰：‘亦未见性。’众以为然。

“次日，祖潜至碓坊，见能腰石舂米，语曰：‘求道之人，为法忘躯，当如是乎！’乃问曰：‘米熟也未？’慧能曰：‘米熟久矣！犹欠筛在。’祖以杖击碓三下而去。慧能即会祖意，三鼓入室。祖以袈裟遮围，不令人见，为说《金刚经》。至‘应无所住而生其心’，慧能言下大悟，一切万法不离自性。遂启祖言：‘<font style="background: yellow;color:red"><b>何期自性本自清净！何期自性本不生灭！何期自性本自具足！何期自性本无动摇！何期自性能生万法！</b></font>’祖知悟本性，谓慧能曰：‘<font style="background: yellow;color:red">不识本心，学法无益。若识自本心，见自本性，即名丈夫、天人师、佛。</font>’

“三更受法，人尽不知，便传顿教及衣钵，云：‘汝为第六代祖，善自护念，广度有情，流布将来，无令断绝。听吾偈曰：

“‘<font style="background: yellow;color:red">有情来下种， 因地果还生，无情既无种， 无性亦无生。</font>’

“祖复曰：‘昔达磨大师，初来此土，人未之信，故传此衣以为信体，代代相承。法则以心传心，皆令自悟自解。自古佛佛惟传本体，师师密付本心。**衣为争端，止汝勿传！**若传此衣，命如悬丝。汝须速去，恐人害汝。’慧能启曰：‘向甚处去？’祖云：‘逢怀则止，遇会则藏。’慧能三更领得衣钵，云：‘能本是南中人，素不知此山路，如何出得江口？’五祖言：‘汝不须忧，吾自送汝。’

“祖相送直至九江驿。祖令上船，五祖把橹自摇。慧能言：‘请和尚坐，弟子合摇橹。’祖云：‘合是吾渡汝。’慧能云：‘**迷时师度，悟了自度**；度名虽一，用处不同。慧能生在边方，语音不正，蒙师传法，今已得悟，只合自性自度。’祖云：‘如是，如是。以后佛法，由汝大行！汝去三年，吾方逝世。汝今好去，努力向南。不宜速说，佛法难起。’

“慧能辞违祖已，发足南行，两月中间，至大庾岭。逐后数百人来，欲夺衣钵。一僧俗姓陈，名慧明，先是四品将军，性行粗慥，极意参寻，为众人先，趁及慧能。

“慧能掷下衣钵于石上，云：‘此衣表信，可力争耶？’能隐草莽中。慧明至，提掇不动，乃唤云：‘行者！行者！我为法来，不为衣来。’慧能遂出，坐盘石上。慧明作礼云：‘望行者为我说法。’慧能云：‘汝既为法而来，可**屏息诸缘**，勿生一念，吾为汝说。’明良久。慧能云：‘**不思善，不思恶，正与么时，那个是明上座本来面目？**’慧明言下大悟，复问云：‘上来密语密意外，还更有密意否？’慧能云：‘与汝说者，即非密也。汝若返照，密在汝边。’明曰：‘慧明虽在黄梅，实未省自己面目。今蒙指示，如人饮水，冷暖自知。今行者即慧明师也。’慧能曰：‘汝若如是，吾与汝同师黄梅，善自护持。’明又问：‘慧明今后向甚处去？’慧能曰：‘逢袁则止，遇蒙则居。’明礼辞。

“慧能后至曹溪，又被恶人寻逐；乃于四会，避难猎人队中。凡经一十五载，时与猎人随宜说法。猎人常令守网，每见生命，尽放之。每至饭时，以菜寄煮肉锅。或问，则对曰：‘但吃肉边菜。’

“一日思惟：‘时当弘法，不可终遁。’遂出至广州法性寺，值印宗法师讲《涅槃经》。时有风吹幡动，一僧曰：‘风动。’一僧曰：‘幡动。’议论不已。慧能进曰：‘**不是风动，不是幡动，仁者心动**。’一众骇然。印宗延至上席，征诘奥义。见慧能言简理当，不由文字，宗云：‘行者定非常人。久闻黄梅衣法南来，莫是行者否？’慧能曰：‘不敢！’宗于是作礼，告请传来衣钵，出示大众。

“宗复问曰：‘黄梅付嘱，如何指授？’慧能曰：‘指授即无，**惟论见性，不论禅定解脱**。’宗曰：‘何不论禅定解脱？’能曰：‘为是二法，不是佛法。佛法是不二之法。’宗又问：‘如何是佛法不二之法？’慧能曰：‘法师讲《涅槃经》，明佛性是佛法不二之法。如高贵德王菩萨白佛言：“犯四重禁，作五逆罪，及一阐提等，当断善根佛性否？”佛言：“善根有二：<font style="background: yellow;color:red">一者常，二者无常，佛性非常非无常，是故不断，名为不二；一者善，二者不善，佛性非善非不善，是名不二。蕴之与界，凡夫见二，智者了达其性无二，无二之性即是佛性。</font>”’印宗闻说，欢喜合掌，言：‘某甲讲经，犹如瓦砾；仁者论义，犹如真金。’于是为慧能剃发，愿事为师。慧能遂于菩提树下，开东山法门。

“慧能于东山得法，辛苦受尽，命似悬丝。今日得与使君、官僚、僧尼、道俗同此一会，莫非累劫之缘！亦是过去生中供养诸佛，同种善根，方始得闻如上顿教得法之因。教是先圣所传，不是慧能自智。愿闻先圣教者，各令净心，闻了各自除疑，如先代圣人无别。”

一众闻法，欢喜作礼而退。



# 般若第二

次日，韦使君请益。师升座，告大众曰：“总净心念摩诃般若波罗蜜多！”

复云：“<font style="background: yellow;color:red">善知识，菩提般若之智，世人本自有之；只缘心迷，不能自悟，须假大善知识，示导见性。当知愚人、智人，佛性本无差别，只缘迷悟不同，所以有愚、有智。</font>**吾今为说‘摩诃般若波罗蜜’法，使汝等各得智慧。志心谛听！吾为汝说。

“善知识，**世人终日口念般若，不识自性般若**，犹如说食不饱。口但说空，万劫不得见性，终无有益。<font style="background: yellow;color:red">善知识，'摩诃般若波罗蜜’是梵语，此言<font color="red">‘大智慧到彼岸’</font>。此须心行，不在口念。</font>口念心不行，如幻、如化、如露、如电；口念心行，则心口相应。本性是佛，离性无别佛。

“何名‘摩诃’？‘摩诃’是<font color="blue">大</font>。心量广大，犹如虚空，无有边畔，亦无方圆大小，亦非青黄赤白，亦无上下长短，亦无瞋无喜，无是无非，无善无恶，无有头尾。诸佛刹土，尽同虚空。世人妙性本空，无有一法可得。自性真空，亦复如是。

“善知识，莫闻吾说空，便即著空。第一莫著空，若<u>空心静坐，即著无记空</u>。善知识，世界虚空，能含万物色像：日月星宿、山河大地、泉源溪涧、草木丛林、恶人善人、恶法善法、天堂地狱、一切大海、须弥诸山，总在空中。世人性空，亦复如是。

“善知识，自性能含万法是大，万法在诸人性中。若见一切人恶之与善，尽皆不取不舍，亦不染著，心如虚空，名之为大，故曰‘摩诃’。

“善知识，<font color="red">迷人口说，智者心行</font>。又有迷人，空心静坐，百无所思，自称为大。此一辈人，不可与语，为邪见故。

“<font style="background: yellow;color:red">善知识，心量广大，遍周法界，用即了了分明，应用便知一切。一切即一，一即一切，去来自由，心体无滞，即是般若</font>。

“<font style="background: yellow;color:red">善知识，一切般若智，皆从自性而生，不从外入。莫错用意！名为真性自用。一真一切真！心量大事，不行小道。口莫终日说空，心中不修此行；恰似凡人自称国王，终不可得，非吾弟子。</font>

“善知识，何名‘般若’？‘般若’者，唐言<font color="blue">‘智慧’</font>也。<font style="background: yellow;color:red">一切处所，一切时中，念念不愚，常行智慧，即是般若行。一念愚，即般若绝；一念智，即般若生。</font>世人愚迷，不见般若；口说般若，心中常愚。常自言：‘我修般若’，念念说空，不识真空。<font style="background: yellow;color:red">般若无形相，智慧心即是。若作如是解，即名般若智。</font>

“何名‘波罗蜜’？此是西国语，唐言‘到彼岸’，解义<font color="blue">离生灭</font>。<font style="background: yellow;color:red">著境生灭起，如水有波浪，即名为此岸；离境无生灭，如水常通流，即名为彼岸，故号‘波罗蜜’。</font>

“善知识，迷人口念，当念之时，有妄有非。念念若行，是名真性。悟此法者，是般若法；修此行者，是般若行。不修即凡；一念修行，自身等佛。

“<font style="background: yellow;color:red">善知识，凡夫即佛，烦恼即菩提。前念迷即凡夫，后念悟即佛。前念著境即烦恼，后念离境即菩提</font>。

“善知识，‘摩诃般若波罗蜜’，最尊最上最第一，无住无往亦无来，三世诸佛从中出。当用大智慧，打破五蕴烦恼尘劳。如此修行，定成佛道，变三毒为戒、定、慧。

“善知识，我此法门，从一般若生八万四千智慧。何以故？为世人有八万四千尘劳。<font style="background: yellow;color:red">若无尘劳，智慧常现，不离自性。悟此法者，即是无念、无忆、无著，不起诳妄，用自真如性，以智慧观照，于一切法不取不舍，即是见性成佛道。</font>

“善知识，若欲入甚深法界及般若三昧者，须修般若行，持诵《金刚般若经》，即得见性。当知此经功德无量无边，经中分明赞叹，莫能具说。此法门是最上乘，为大智人说，为上根人说。小根小智人闻，心生不信。何以故？譬如大龙下雨于阎浮提，城邑聚落悉皆漂流，如漂枣叶；若雨大海，不增不减。若大乘人，若最上乘人，闻说《金刚经》，心开悟解，故知本性自有般若之智。自用智慧常观照故，不假文字。譬如雨水，不从天有，元是龙能兴致，令一切众生、一切草木、有情无情，悉皆蒙润，百川众流却入大海，合为一体。众生本性般若之智，亦复如是。

“善知识，小根之人，闻此顿教，犹如草木根性小者，若被大雨，悉皆自倒，不能增长。小根之人，亦复如是，元有般若之智，与大智人更无差别，因何闻法不自开悟？缘邪见障重，烦恼根深；犹如大云覆盖于日，不得风吹，日光不现。般若之智亦无大小，为一切众生自心迷悟不同：<font style="background: yellow;color:red">迷心外见，修行觅佛，未悟自性，即是小根；若开悟顿教不能外修，但于自心常起正见，烦恼尘劳常不能染，即是见性。</font>善知识，内外不住，去来自由，能除执心，通达无碍，能修此行，与《般若经》本无差别。

“<font style="background: yellow;color:red">善知识，一切修多罗及诸文字，大小二乘、十二部经，皆因人置。因智慧性，方能建立。若无世人，一切万法本自不有，故知万法本自人兴，一切经书因人说有</font>。缘其人中有愚有智，愚为小人，智为大人；愚者问于智人，智者与愚人说法；愚人忽然悟解心开，即与智人无别。

“<font style="background: yellow;color:red">善知识，不悟，即佛是众生；一念悟时，众生是佛。故知万法尽在自心，何不从自心中顿见真如本性？</font>《菩萨戒经》云：‘我本元自性清净。’若识自心见性，皆成佛道。《净名经》云：‘即时豁然，还得本心。’

“善知识，我于忍和尚处，一闻言下便悟，顿见真如本性。是以将此教法流行，令学道者顿悟菩提，各自观心，自见本性。若自不悟，须觅大善知识，解最上乘法者，直示正路。是善知识有大因缘，所谓化导令得见性。一切善法，因善知识能发起故。<font style="background: yellow;color:red">三世诸佛、十二部经，在人性中本自具有。不能自悟，须求善知识指示方见；若自悟者，不假外求。若一向执谓须他善知识方得解脱者，无有是处。何以故？自心内有知识自悟。若起邪迷，妄念颠倒，外善知识虽有教授，救不可得。若起正真般若观照，一刹那间，妄念俱灭；若识自性，一悟即至佛地。</font>

“<font style="background: yellow;color:red">善知识，智慧观照，内外明彻，识自本心；若识本心，即本解脱；若得解脱，即是般若三昧，即是无念。何名无念？若见一切法，心不染著，是为无念。用即遍一切处，亦不著一切处。但净本心，使六识出六门，于六尘中无染无杂，来去自由，通用无滞，即是般若三昧、自在解脱，名无念行。若百物不思，当令念绝，即是法缚，即名边见。</font>

“<font style="background: yellow;color:red">善知识，悟无念法者，万法尽通；悟无念法者，见诸佛境界；悟无念法者，至佛地位。</font>

“善知识，后代得吾法者，将此顿教法门，于同见同行发愿受持。如事佛故，终身而不退者，定入圣位。然须传授从上以来默传分付，不得匿其正法。若不同见同行，在别法中，不得传付；损彼前人，究竟无益。恐愚人不解，谤此法门，百劫千生，断佛种性。

“善知识，吾有一<font style="background: yellow;color:red">《无相颂》</font>，各须诵取。在家出家，但依此修；若不自修，惟记吾言，亦无有益。听吾颂曰：

“<font style="color:green">说通及心通， 如日处虚空； 唯传见性法， 出世破邪宗。</font>
　<font style="color:green">法即无顿渐， 迷悟有迟疾； 只此见性门， 愚人不可悉。</font>
　<font style="color:green">说即虽万般， 合理还归一； 烦恼暗宅中， 常须生慧日。</font>
　<font style="color:green">邪来烦恼至， 正来烦恼除； 邪正俱不用， 清净至无余。</font>
　<font style="color:green">菩提本自性， 起心即是妄； 净心在妄中， 但正无三障。</font>
　<font style="color:green">世人若修道， 一切尽不妨； 常自见己过， 与道即相当。</font>
　<font style="color:green">色类自有道， 各不相妨恼； 离道别觅道， 终身不见道，</font>
　<font style="color:green">波波度一生， 到头还自懊。 欲得见真道， 行正即是道；</font>
　<font style="color:green">自若无道心， 暗行不见道。</font>
　<font style="color:green">若真修道人， 不见世间过； 若见他人非， 自非却是左。</font>
　<font style="color:green">他非我不非， 我非自有过； 但自却非心， 打除烦恼破，</font>
　<font style="color:green">憎爱不关心， 长伸两脚卧。</font>
　<font style="color:green">欲拟化他人， 自须有方便； 勿令彼有疑， 即是自性现。</font>
　<font style="color:green">佛法在世间， 不离世间觉； 离世觅菩提， 恰如求兔角。</font>
　<font style="color:green">正见名出世， 邪见是世间； 邪正尽打却， 菩提性宛然。</font>
　<font style="color:green">此颂是顿教， 亦名大法船； 迷闻经累劫， 悟则刹那间。</font>”

师复曰：“今于大梵寺说此顿教，普愿法界众生，言下见性成佛。”

时，韦使君与官僚道俗，闻师所说，无不省悟。一时作礼，皆叹：“善哉！何期岭南有佛出世！”　　



# 疑问第三
一日，韦刺史为师设大会斋。斋讫，刺史请师升座，同官僚士庶肃容再拜，问曰：“弟子闻和尚说法，实不可思议。今有少疑，愿大慈悲，特为解说。”

师曰：“有疑即问，吾当为说。”

韦公曰：“和尚所说，可不是达磨大师宗旨乎？”

师曰：“是。”

公曰：“弟子闻：达磨初化梁武帝，帝问云：‘朕一生造寺度僧，布施设斋，有何功德？’达磨言：‘实无功德。’弟子未达此理，愿和尚为说。”

师曰：“实无功德，勿疑先圣之言！武帝心邪，不知正法。造寺度僧、布施设斋，名为求福，不可将福便为功德。<font color="red">功德在法身中，不在修福。</font>”

师又曰：“<font style="background: yellow;color:red">见性是功，平等是德。念念无滞，常见本性真实妙用，名为功德。内心谦下是功，外行于礼是德；自性建立万法是功，心体离念是德；不离自性是功，应用无染是德。若觅功德法身，但依此作，是真功德。若修功德之人，心即不轻，常行普敬。心常轻人，吾我不断，即自无功；自性虚妄不实，即自无德；为吾我自大，常轻一切故</font>。

“<font style="background: yellow;color:red">善知识，念念无间是功，心行平直是德；自修性是功，自修身是德。</font>

“善知识，<font color="red">功德须自性内见，不是布施供养之所求也</font>。是以福德与功德别。武帝不识真理，非我祖师有过。”

刺史又问曰：“弟子常见僧俗念阿弥陀佛，愿生西方。请和尚说，得生彼否？愿为破疑。”

师言：“使君善听，慧能与说。世尊在舍卫城中，说西方引化经文，分明去此不远。若论相说，里数有十万八千，即身中十恶八邪，便是说远。说远，为其下根；说近，为其上智。<font style="background: yellow;color:red">人有两种，法无两般；迷悟有殊，见有迟疾。迷人念佛求生于彼，悟人自净其心。所以佛言：‘随其心净，即佛土净。</font>’使君，东方人，但心净即无罪；虽西方人，心不净亦有愆。东方人造罪，念佛求生西方；西方人造罪，念佛求生何国？<font style="background: yellow;color:red">凡愚不了自性，不识身中净土，愿东愿西；悟人在处一般。所以佛言：‘随所住处恒安乐。’</font>使君，心地但无不善，西方去此不遥；若怀不善之心，念佛往生难到。

“今劝善知识，先除十恶即行十万，后除八邪乃过八千。念念见性，常行平直，到如弹指，便睹弥陀。使君，但行十善，何须更愿往生？不断十恶之心，何佛即来迎请？若悟无生顿法，见西方只在刹那；不悟，念佛求生，路遥如何得达？慧能与诸人移西方于刹那间，目前便见，各愿见否？”

众皆顶礼云：“若此处见，何须更愿往生？愿和尚慈悲，便现西方，普令得见。”

师言：“大众，世人自色身是城，眼、耳、鼻、舌是门；外有五门，内有意门。心是地，性是王。王居心地上，性在王在，性去王无；性在身心存，性去身坏。<font color="red">佛向性中作，莫向身外求。</font>自性迷即是众生，自性觉即是佛。慈悲即是观音，喜舍名为势至，能净即释迦，平直即弥陀。人我是须弥，贪欲是海水，烦恼是波浪，毒害是恶龙，虚妄是鬼神，尘劳是鱼鳖。贪瞋是地狱，愚痴是畜生。“善知识，常行十善，天堂便至；除人我，须弥倒；去贪欲，海水竭；烦恼无，波浪灭；毒害除，鱼龙绝。<font style="background: yellow;color:red">自心地上觉性如来放大光明，外照六门清净，能破六欲诸天；自性内照，三毒即除，地狱等罪一时销灭，内外明彻不异西方。不作此修，如何到彼？”</font>

大众闻说，了然见性，悉皆礼拜，俱叹：“善哉！”唱言：“普愿法界众生，闻者一时悟解。”

师言：“<font style="background: yellow;color:red">善知识，若欲修行，在家亦得，不由在寺。在家能行，如东方人心善；在寺不修，如西方人心恶。<font color="red">但心清净，即是<b>自性西方</b>。</font></font>”

韦公又问：“在家如何修行？愿为教授。”

师言：“吾与大众说<font style="background: yellow;color:red">《无相颂》</font>，但依此修，常与吾同处无别；若不依此修，剃发出家于道何益？”颂曰：

“<font style="color:green">心平何劳持戒， 行直何用修禅！</font>
　<font style="color:green">恩则孝养父母， 义则上下相怜。</font>
　<font style="color:green">让则尊卑和睦， 忍则众恶无喧。</font>
　<font style="color:green">若能钻木出火， 淤泥定生红莲。</font>
　<font style="color:green">苦口的是良药， 逆耳必是忠言。</font>
　<font style="color:green">改过必生智慧， 护短心内非贤。</font>
　<font style="color:green">日用常行饶益， 成道非由施钱。</font>
　<font style="color:green">菩提只向心觅， 何劳向外求玄？</font>
　<font style="color:green">听说依此修行， 西方只在目前。</font>”

师复曰：“善知识，总须依偈修行，见取自性，直成佛道。时不相待，众人且散，吾归曹溪。众若有疑，却来相问。”

时，刺史、官僚，在会善男信女，各得开悟，信受奉行。



# 定慧第四
师示众云：“善知识，我此法门，以定、慧为本。大众勿迷，言定、慧别。<font style="background: yellow;color:red">定、慧一体，不是二；定是慧体，慧是定用；即慧之时定在慧，即定之时慧在定。若识此义，即是定、慧等学。</font>诸学道人，莫言先定发慧、先慧发定各别。作此见者，法有二相，口说善语，心中不善，空有定、慧，定、慧不等。若心口俱善，内外一如，定、慧即等。

“自悟修行，不在于诤；若诤先后，即同迷人，不断胜负，却增我法，不离四相。善知识，定、慧犹如何等？犹如灯光，有灯即光，无灯即暗；灯是光之体，光是灯之用，名虽有二，体本同一。此定、慧法，亦复如是。”

师示众云：“<font style="background: yellow;color:red">善知识，一行三昧者，于一切处行住坐卧，常行一直心是也。《净名经》云：‘直心是道场，直心是净土。’</font>莫心行谄曲，口但说直，口说一行三昧，不行直心！<font style="background: yellow;color:red">但行直心，于一切法勿有执著。**迷人著法相，执一行三昧，直言：‘常坐不动，妄不起心，即是一行三昧。’作此解者，即同无情，却是障道因缘**。</font>

“<font style="background: yellow;color:red">善知识，道须通流，何以却滞？<font color="red">心不住法，道即通流；心若住法，名为自缚。</font></font>若言常坐不动是，只如舍利弗宴坐林中，却被维摩诘诃。善知识，又有人教坐，看心观静，不动不起，从此置功；迷人不会，便执成颠，如此者众。如是相教，故知大错。”

师示众云：“善知识，本来正教，无有顿渐，人性自有利钝。迷人渐修，悟人顿契。自识本心，自见本性，即无差别，所以立顿、渐之假名。

“<font style="background: yellow;color:red">善知识，我此法门，从上以来，先立无念为宗，无相为体，无住为本。</font>无相者，于相而离相；无念者，于念而无念；无住者，人之本性。于世间善恶好丑，乃至冤之与亲，<font color="green">言语触刺欺争之时，并将为空，不思酬害</font>。念念之中，不思前境。若前念、今念、后念，念念相续不断，名为系缚。于诸法上念念不住，即无缚也。此是以无住为本。

“善知识，外离一切相，名为无相；能离于相，即法体清净。此是以无相为体。

“善知识，于诸境上心不染，曰无念。于自念上，常离诸境，<font color="red">不于境上生心。</font>若只百物不思，念尽除却，一念绝即死，别处受生，是为大错。学道者思之！若不识法意，自错犹可，更误他人；自迷不见，又谤佛经。所以立无念为宗。

“善知识，云何立无念为宗？只缘口说见性，<font color="red">迷人于境上有念，念上便起邪见，一切尘劳妄想从此而生。</font>自性本无一法可得；若有所得，妄说祸福，即是尘劳邪见。故此法门立无念为宗。

“善知识，无者无何事？念者念何物？无者，无二相，无诸尘劳之心；念者，念<font color="red"><b>真如本性</b></font>。<font style="background: yellow;color:red">真如即是念之体，念即是真如之用。</font>真如自性起念，非眼、耳、鼻、舌能念。真如有性，所以起念；真如若无，眼、耳、色、声当时即坏。

“<font style="background: yellow;color:red">善知识，<font color="red">真如自性起念，六根虽有见闻觉知，不染万境，而真性常自在。</font>故经云：‘能善分别诸法相，于第一义而不动。’</font>”




# 坐禅第五
师示众云：“<font style="background: yellow;color:red">此门坐禅，元不著心，亦不著净，亦不是不动。若言著心，心元是妄；知心如幻，故无所著也。若言著净，<font color="red">人性本净；由妄念故，盖覆真如。</font>但无妄想，性自清净。起心著净，却生净妄。妄无处所，著者是妄。净无形相，却立净相，言是工夫；作此见者，障自本性，却被净缚。</font>

“<font style="background: yellow;color:red">善知识，若修不动者，但见一切人时，不见人之是非善恶过患，即是自性不动。</font>善知识，迷人身虽不动，开口便说他人是非长短好恶，与道违背。若著心著净，即障道也。”

师示众云：“善知识，何名坐禅？此法门中，无障无碍。<font color="red">外于一切善恶境界，心念不起，名为坐；内见自性不动，名为禅。</font>

“善知识，<font color="red">何名禅定？外离相为禅，内不乱为定。外若著相，内心即乱；外若离相，心即不乱。本性自净自定，只为见境，思境即乱。若见诸境心不乱者，是真定也。</font>

“<font style="background: yellow;color:red">善知识，外离相即禅，内不乱即定；<font color="red"><b>外禅内定，是为禅定。</b></font>《菩萨戒经》云：‘我本元自性清净。’善知识，于念念中，自见本性清净，自修自行，自成佛道。”</font>




# 忏悔第六
时，大师见广韶洎四方士庶，骈集山中听法，于是升座，告众曰：“来！诸善知识，此事须从自事中起，于一切时，念念自净其心，自修自行，见自己法身，见自心佛，自度自戒，始得不假到此。既从远来，一会于此，皆共有缘。今可各各胡跪，先为传<font style="background: yellow;color:red">自性五分法身香</font>，次授无相忏悔。”众胡跪。

师曰：“一、<font size="4"><b>戒香</b></font>。即自心中无非、无恶、无嫉妒、无贪瞋、无劫害，名戒香。

“二、<font size="4"><b>定香</b></font>。即睹诸善恶境相，自心不乱，名定香。

“三、<font size="4"><b>慧香</b></font>。自心无碍，常以智慧观照自性，不造诸恶；虽修众善，心不执著，敬上念下，矜恤孤贫，名慧香。

“四、<font size="4"><b>解脱香</b></font>。即自心无所攀缘，不思善、不思恶，自在无碍，名解脱香。

“五、<font size="4"><b>解脱知见香</b></font>。自心既无所攀缘善恶，不可沉空守寂，即须<font color="red">广学多闻，识自本心，达诸佛理，和光接物，无我无人，直至菩提，真性不易，名解脱知见香。</font>

“<font style="background: yellow;color:red">善知识，此香各自内熏，莫向外觅。</font>

今与汝等授<font style="background: yellow;color:red">无相忏悔</font>，灭三世罪，令得三业清净。善知识，各随我语，一时道：‘弟子等，从前念、今念及后念，念念不被愚迷染；从前所有恶业，愚迷等罪，悉皆忏悔，愿一时销灭，永不复起。弟子等，从前念、今念及后念，念念不被憍诳染；从前所有恶业，憍诳等罪，悉皆忏悔，愿一时销灭，永不复起。弟子等，从前念、今念及后念，念念不被嫉妒染；从前所有恶业，嫉妒等罪，悉皆忏悔，愿一时销灭，永不复起。’

“善知识，已上是为无相忏悔。云何名忏？云何名悔？<font style="background: yellow;color:red">忏者，忏其前愆</font>，从前所有恶业，愚迷、憍诳、嫉妒等罪，悉皆尽忏，<font style="background: yellow;color:red">永不复起</font>，是名为忏。<font style="background: yellow;color:red">悔者，悔其后过</font>；从今以后，所有恶业，愚迷、憍诳、嫉妒等罪，今已觉悟，悉皆永断，<font style="background: yellow;color:red">更不复作</font>，是名为悔。故称忏悔。<font color="red">凡夫愚迷，只知忏其前愆，不知悔其后过。以不悔故，前愆不灭，后过又生。</font>前愆既不灭，后过复又生，何名忏悔？

“善知识，既忏悔已，与善知识发<font style="background: yellow;color:red">四弘誓愿</font>，各须用心正听：

“自心众生无边誓愿度！自心烦恼无边誓愿断！
　自性法门无尽誓愿学！自性无上佛道誓愿成！

“善知识，大家岂不道‘众生无边誓愿度’？恁么道，且不是慧能度。

“善知识，心中众生，所谓邪迷心、诳妄心、不善心、嫉妒心、恶毒心，如是等心，尽是众生。各须自性自度，是名真度。何名自性自度？即自心中邪见、烦恼、愚痴众生，将正见度。既有正见，使般若智打破愚痴迷妄众生，各各自度。邪来正度，迷来悟度，愚来智度，恶来善度；如是度者，名为真度。又‘烦恼无边誓愿断’，将自性般若智，除却虚妄思想心是也。又‘法门无尽誓愿学’，须自见性，常行正法，是名真学。又‘无上佛道誓愿成’，既常能下心，行于真正，离迷离觉，常生般若，除真除妄，即见佛性，即言下佛道成。常念修行，是愿力法。

“善知识，今发四弘愿了，更与善知识授<font style="background: yellow;color:red">无相三归依戒</font>：

“<font style="background: yellow;color:red">善知识，归依觉，两足尊；归依正，离欲尊；归依净，众中尊</font>。从今日去，称觉为师，更不归依邪魔外道。<font style="background: yellow;color:red">以自性三宝常自证明，劝善知识归依自性三宝：佛者，觉也；法者，正也；僧者，净也。</font>自心归依觉，邪迷不生，少欲知足，能离财色，名两足尊。自心归依正，念念无邪见，以无邪见故，即无人、我、贡高、贪爱执著，名离欲尊。自心归依净，一切尘劳爱欲境界，自性皆不染著，名众中尊。若修此行，是自归依。凡夫不会，从日至夜受三归戒。若言归依佛，佛在何处？若不见佛，凭何所归，言却成妄。

“<font style="background: yellow;color:red">善知识，各自观察，莫错用心。经文分明言‘自归依佛’，不言‘归依他佛’。自佛不归，无所依处。今既自悟，各须归依自心三宝，<font color="red">内调心性，外敬他人，是自归依也。</font></font>

“善知识，既归依自三宝竟，各各志心。吾与说<font style="background: yellow;color:red">一体三身自性佛</font>，令汝等见三身了然，自悟自性。总随我道：‘<font style="background: yellow;color:red">于自色身，归依清净法身佛；于自色身，归依圆满报身佛；于自色身，归依千百亿化身佛。</font>’

“<font style="background: yellow;color:red">善知识，色身是舍宅，不可言归。向者三身佛，在自性中；世人总有，为自心迷，不见内性，外觅三身如来，不见自身中有三身佛。</font>汝等听说，令汝等于自身中见自性有三身佛。此三身佛，从自性生，不从外得。

“何名<font color="red">清净法身佛</font>？世人性本清净，万法从自性生。思量一切恶事，即生恶行；思量一切善事，即生善行。如是诸法在自性中，如天常清，日月常明，为浮云盖覆，上明下暗；忽遇风吹云散，上下俱明，万象皆现。世人性常浮游，如彼天云。善知识，智如日，慧如月，智慧常明。于外著境，被妄念浮云盖覆自性，不得明朗。若遇善知识，闻真正法，自除迷妄，内外明彻，于自性中万法皆现。见性之人，亦复如是。此名清净法身佛。

“善知识，自心归依自性，是归依真佛。<font color="red">自归依者</font>，除却自性中不善心、嫉妒心、谄曲心、吾我心、诳妄心、轻人心、慢他心、邪见心、贡高心及一切时中不善之行，常自见己过，不说他人好恶，是自归依。常须下心，普行恭敬，即是见性通达，更无滞碍，是自归依。

“何名<font color="red">圆满报身</font>？譬如一灯能除千年暗，一智能灭万年愚。莫思向前，已过不可得；常思于后，念念圆明，自见本性。善恶虽殊，本性无二；无二之性，名为实性；于实性中，不染善恶，此名圆满报身佛。自性起一念恶，灭万劫善因；自性起一念善，得恒沙恶尽，直至无上菩提。念念自见，不失本念，名为报身。

“何名<font color="red">千百亿化身</font>？<font style="background: yellow;color:red">若不思万法，性本如空；一念思量，名为变化：思量恶事，化为地狱；思量善事，化为天堂；</font>毒害化为龙蛇；慈悲化为菩萨；智慧化为上界；愚痴化为下方。自性变化甚多，迷人不能省觉，念念起恶，常行恶道；回一念善，智慧即生，此名自性化身佛。

“善知识，法身本具，念念自性自见，即是报身佛；从报身思量，即是化身佛。自悟自修自性功德，是真归依；皮肉是色身，色身是舍宅，不言归依也。但悟自性三身，即识自性佛。

“吾有一<font style="background: yellow;color:red">无相颂</font>，若能师持，言下令汝积劫迷罪一时销灭。颂曰：

“<font style="color:green">迷人修福不修道， 只言修福便是道。</font>
　<font style="color:green">布施供养福无边， 心中三恶元来造；</font>
　<font style="color:green">拟将修福欲灭罪， 后世得福罪还在。</font>
　<font style="color:green">但向心中除罪缘， 名自性中真忏悔；</font>
　<font style="color:green">忽悟大乘真忏悔， 除邪行正即无罪。</font>
　<font style="color:green">学道常于自性观， 即与诸佛同一类。</font>
　<font style="color:green">吾祖惟传此顿法， 普愿见性同一体；</font>
　<font style="color:green">若欲当来觅法身， 离诸法相心中洗。</font>
　<font style="color:green">努力自见莫悠悠， 后念忽绝一世休。</font>
　<font style="color:green">若悟大乘得见性， 虔恭合掌至心求。</font>”

师言：“善知识，总须诵取，依此修行！言下见性，虽去吾千里，如常在吾边。于此言下不悟，即对面千里，何勤远来？珍重好去！”

一众闻法，靡不开悟，欢喜奉行。




# 机缘第七
师自黄梅得法，回至韶州曹侯村，人无知者。有儒士刘志略，礼遇甚厚。志略有姑为尼，名无尽藏，常诵《大涅槃经》。师暂听即知妙义，遂为解说。尼乃执卷问字，师曰：“字即不识，义即请问。”

尼曰：“字尚不识，焉能会义？”

师曰：“<font color="red">**诸佛妙理，非关文字。**</font>”

尼惊异之，遍告里中耆德云：“此是有道之士，宜请供养。”

有魏武侯玄孙曹叔良及居民，竞来瞻礼。

时，宝林古寺，自隋末兵火已废。遂于故基重建梵宇，延师居之，俄成宝坊。师住九月余日，又为恶党寻逐，师乃遁于前山。被其纵火焚草木，师隐身挨入石中得免。石今有师趺坐膝痕及衣布之纹，因名“避难石”。师忆五祖怀会止藏之嘱，遂行隐于二邑焉。

## 法海

僧法海，韶州曲江人也。初参祖师，问曰：“即心即佛，愿垂指谕。”

师曰：“前念不生即心，后念不灭即佛；成一切相即心，离一切相即佛。吾若具说，穷劫不尽。听吾偈曰：

“即心名慧， 即佛乃定； 定慧等持， 意中清净。
悟此法门， 由汝习性； 用本无生， 双修是正。”

法海言下大悟，以偈赞曰：

“即心元是佛， 不悟而自屈；
　我知定慧因， 双修离诸物。”

## 法达

僧法达，洪州人，七岁出家，常诵《法华经》。来礼祖师，头不至地。师诃曰：“礼不投地，何如不礼？汝心中必有一物，蕴习何事耶？”

曰：“念《法华经》已及三千部。”

师曰：“汝若念至万部，得其经意，不以为胜，则与吾偕行。汝今负此事业，都不知过。听吾偈曰：

“礼本折慢幢， 头奚不至地？
　有我罪即生， 亡功福无比。”

师又曰：“汝名什么？”

曰：“法达。”

师曰：“汝名法达，何曾达法？”复说偈曰：

“汝今名法达， 勤诵未休歇，
　空诵但循声， 明心号菩萨。
　汝今有缘故， 吾今为汝说，
　但信佛无言， 莲华从口发。”

达闻偈，悔谢曰：“而今而后，当谦恭一切。弟子诵《法华经》，未解经义，心常有疑。和尚智慧广大，愿略说经中义理。”

师曰：“法达！法即甚达，汝心不达。经本无疑，汝心自疑。汝念此经，以何为宗？”

达曰：“学人根性暗钝，从来但依文诵念，岂知宗趣？”

师曰：“吾不识文字，汝试取经诵一遍，吾当为汝解说。”

法达即高声念经，至《譬喻品》，师曰：“止！此经元来以因缘出世为宗，纵说多种譬喻，亦无越于此。何者因缘？经云：‘诸佛世尊，唯以一大事因缘出现于世。<font style="background: yellow;color:red">’一大事者，佛之知见也。<font color="red">世人外迷著相，内迷著空；若能于相离相，于空离空，即是内外不迷。若悟此法，一念心开，是为开佛知见。</font></font>

“佛，犹觉也。分为四门：开觉知见，示觉知见，悟觉知见，入觉知见。若闻开示，便能悟入，即觉知见，本来真性而得出现。汝慎勿错解经意！见他道‘开示悟入’，自是佛之知见。我辈无分。若作此解，乃是谤经毁佛也。彼既是佛，已具知见，何用更开？汝今当信：佛知见者，只汝自心，更无别佛。盖为一切众生自蔽光明，贪爱尘境，外缘内扰，甘受驱驰，便劳他世尊从三昧起，种种苦口，劝令寝息，莫向外求，与佛无二，故云‘开佛知见’。吾亦劝一切人，于自心中常开佛之知见。世人心邪，愚迷造罪，口善心恶，贪瞋嫉妒，谄佞我慢，侵人害物，自开众生知见。若能正心，常生智慧，观照自心，止恶行善，是自开佛之知见。汝须念念开佛知见，勿开众生知见。开佛知见，即是出世；开众生知见，即是世间。汝若但劳劳执念以为功课者，何异牦牛爱尾？”

达曰：“若然者，但得解义，不劳诵经耶？”

师曰：“<font style="background: yellow;color:red">经有何过，岂障汝念？只为迷悟在人，损益由己。<font color="red">口诵心行，即是转经；口诵心不行，即是被经转。</font></font>听吾偈曰：

“<font style="color:green">心迷法华转， 心悟转法华；</font>
　<font style="color:green">诵经久不明， 与义作仇家。</font>
　<font style="color:green">无念念即正， 有念念成邪；</font>
　<font style="color:green">有无俱不计， 长御白牛车。</font>”

达闻偈，不觉悲泣，言下大悟，而告师曰：“法达从昔已来，实未曾转《法华》，乃被《法华》转。”再启曰：“经云：‘诸大声闻乃至菩萨，皆尽思共度量，不能测佛智。’今令凡夫但悟自心，便名佛之知见。自非上根，未免疑谤。又经说三车，羊、鹿、牛车，与白牛之车，如何区别？愿和尚再垂开示。”

师曰：“经意分明，汝自迷背。<font style="background: yellow;color:red">诸三乘人，不能测佛智者，患在度量也。饶伊尽思共推，转加悬远。</font>佛本为凡夫说，不为佛说。此理若不肯信者，从他退席。<font style="background: yellow;color:red">殊不知坐却白牛车，更于门外觅三车。</font>况经文明向汝道：‘唯一佛乘，无有余乘若二若三。乃至无数方便，种种因缘、譬喻言词，是法皆为一佛乘故。’汝何不省，三车是假，为昔时故；一乘是实，为今时故。只教汝去假归实，归实之后，实亦无名。应知所有珍财，尽属于汝，由汝受用，更不作父想，亦不作子想，亦无用想。是名持《法华经》，从劫至劫，手不释卷，从昼至夜，无不念时也。”

达蒙启发，踊跃欢喜，以偈赞曰：

“经诵三千部， 曹溪一句亡。
　未明出世旨， 宁歇累生狂？
　羊鹿牛权设， 初中后善扬。
　谁知火宅内， 元是法中王。”

师曰：“汝今后方可名念经僧也。”达从此领玄旨，亦不辍诵经。

## 智通

僧智通，寿州安丰人。初看《楞伽经》约千余遍，而不会三身四智，礼师求解其义。

师曰：“三身者，清净法身，汝之性也；圆满报身，汝之智也；千百亿化身，汝之行也。若离本性，别说三身，即名有身无智；若悟三身无有自性，即明四智菩提。听吾偈曰：

“自性具三身， 发明成四智，
　不离见闻缘， 超然登佛地。
　吾今为汝说， 谛信永无迷。
　莫学驰求者， 终日说菩提。”

通再启曰：“四智之义，可得闻乎？”

师曰：“既会三身，便明四智，何更问耶？若离三身，别谈四智，此名有智无身；即此有智，还成无智。”复说偈曰：

“大圆镜智性清净， 平等性智心无病，
　妙观察智见非功， 成所作智同圆镜。
　五八六七果因转， 但用名言无实性。
　若于转处不留情， 繁兴永处那伽定。”

通顿悟性智，遂呈偈曰：

“三身元我体， 四智本心明，
　身智融无碍， 应物任随形。
　起修皆妄动， 守住匪真精。
　妙旨因师晓， 终亡染污名。”

## 智常

僧智常，信州贵溪人，髫年出家，志求见性。一日参礼，师问曰：“汝从何来？欲求何事？”

曰：“学人近往洪州白峰山礼大通和尚，蒙示见性成佛之义；未决狐疑，远来投礼，伏望和尚慈悲指示。”

师曰：“彼有何言句？汝试举看。”

曰：“智常到彼，凡经三月，未蒙示诲。为法切故，一夕独入丈室，请问：‘如何是某甲本心本性？’大通乃曰：‘汝见虚空否？’对曰：‘见。’彼曰：‘汝见虚空有相貌否？’对曰：‘虚空无形，有何相貌？’彼曰：‘汝之本性，犹如虚空，了无一物可见，是名正见；无一物可知，是名真知。无有青黄长短，但见本源清净，觉体圆明，即名见性成佛，亦名如来知见。’学人虽闻此说，犹未决了，乞和尚开示。”

师曰：“彼师所说，犹存见知，故令汝未了。吾今示汝一偈：

“不见一法存无见， 大似浮云遮日面。
　不知一法守空知， 还如太虚生闪电。
　此之知见瞥然兴， 错认何曾解方便？
　汝当一念自知非， 自己灵光常显现。”

常闻偈已，心意豁然，乃述偈曰：

“无端起知见， 著相求菩提，
　情存一念悟， 宁越昔时迷？
　自性觉源体， 随照枉迁流。
　不入祖师室， 茫然趣两头。”

智常一日问师曰：“佛说三乘法，又言最上乘。弟子未解，愿为教授。”

师曰：“汝观自本心，莫著外法相。法无四乘，人心自有等差。见闻转诵是小乘；悟法解义是中乘；依法修行是大乘；万法尽通，万法俱备，一切不染，离诸法相，一无所得，名最上乘。<font color="red">乘是行义，不在口争</font>，汝须自修，莫问吾也。一切时中，自性自如。”

常礼谢执侍，终师之世。

## 志道

僧志道，广州南海人也。请益曰：“学人自出家，览《涅槃经》十载有余，未明大意，愿和尚垂诲。”

师曰：“汝何处未明？”

曰：“‘诸行无常，是生灭法；生灭灭已，寂灭为乐。’于此疑惑。”

师曰：“汝作么生疑？”

曰：“一切众生皆有二身，谓色身、法身也。色身无常，有生有灭；法身有常，无知无觉。经云：‘生灭灭已，寂灭为乐’者，不审何身寂灭？何身受乐？若色身者，色身灭时，四大分散，全然是苦，苦不可言乐。若法身寂灭，即同草木瓦石，谁当受乐？又法性是生灭之体，五蕴是生灭之用，一体五用，生灭是常。生则从体起用，灭则摄用归体。若听更生，即有情之类不断不灭；若不听更生，则永归寂灭，同于无情之物。如是，则一切诸法被涅槃之所禁伏，尚不得生，何乐之有？”

师曰：“汝是释子，何习外道断常邪见而议最上乘法？据汝所说，即色身外别有法身，离生灭求于寂灭。又推涅槃常乐，言有身受用。斯乃执吝生死，耽著世乐。汝今当知，<font style="background: yellow;color:red">佛为一切迷人认五蕴和合为自体相，分别一切法为外尘相，好生恶死，念念迁流，不知梦幻虚假，枉受轮回，以常乐涅槃翻为苦相，终日驰求。佛愍此故，乃示涅槃真乐，刹那无有生相，刹那无有灭相，更无生灭可灭，是则寂灭现前。当现前时，亦无现前之量，乃谓常乐。</font>此乐无有受者，亦无不受者，岂有一体五用之名？何况更言涅槃禁伏诸法，令永不生，斯乃谤佛毁法！听吾偈曰：

“无上大涅槃， 圆明常寂照，
　凡愚谓之死， 外道执为断。
　诸求二乘人， 目以为无作，
　尽属情所计， 六十二见本。
　妄立虚假名， 何为真实义？
　惟有过量人， 通达无取舍。
　以知五蕴法， 及以蕴中我，
　外现众色象， 一一音声相，
　平等如梦幻， 不起凡圣见，
　不作涅槃解， 二边三际断。
　常应诸根用， 而不起用想；
　分别一切法， 不起分别想。
　劫火烧海底， 风鼓山相击，
　真常寂灭乐， 涅槃相如是。
　吾今强言说， 令汝舍邪见，
　汝勿随言解， 许汝知少分。”

志道闻偈大悟，踊跃作礼而退。

## 行思

行思禅师，生吉州安城刘氏。闻曹溪法席盛化，径来参礼，遂问曰：“当何所务，即不落阶级？”

师曰：“汝曾作什么来？”

曰：“圣谛亦不为。”

师曰：“落何阶级？”

曰：“圣谛尚不为，何阶级之有？”

师深器之，令思首众。

一日，师谓曰：“汝当分化一方，无令断绝。”

思既得法，遂回吉州青原山，弘法绍化。

## 怀让

怀让禅师，金州杜氏子也。初谒嵩山安国师，安发之曹溪参叩。让至，礼拜，师曰：“甚处来？”

曰：“嵩山。”

师曰：“什么物恁么来？”

曰：“说似一物即不中。”

师曰：“还可修证否？”

曰：“修证即不无，污染即不得。”

师曰：“只此不污染，诸佛之所护念。汝既如是，吾亦如是。西天般若多罗谶汝足下出一马驹，踏杀天下人。应在汝心，不须速说。”

让豁然契会，遂执侍左右一十五载，日臻玄奥。后往南岳，大阐禅宗。

## 玄觉

永嘉玄觉禅师，温州戴氏子，少习经论，精天台止观法门，因看《维摩经》发明心地。偶师弟子玄策相访，与其剧谈，出言暗合诸祖。策云：“仁者得法师谁？”

曰：“我听方等经论，各有师承。后于《维摩经》悟佛心宗，未有证明者。”

策云：“威音王已前即得，威音王已后无师自悟，尽是天然外道。”

曰：“愿仁者为我证据！”

策云：“我言轻。曹溪有六祖大师，四方云集，并是受法者。若去，则与偕行。”

觉遂同策来参，绕师三匝，振锡而立。

师曰：“夫沙门者，具三千威仪、八万细行。大德自何方而来，生大我慢？”

觉曰：“生死事大，无常迅速。”

师曰：“何不体取无生，了无速乎？”

曰：“体即无生，了本无速。”

师曰：“如是，如是！”

玄觉方具威仪礼拜，须臾告辞。师曰：“返太速乎？”

曰：“本自非动，岂有速耶？”

师曰：“谁知非动？”

曰：“仁者自生分别。”

师曰：“汝甚得无生之意。”

曰：“无生岂有意耶？”

师曰：“无意，谁当分别？”

曰：“分别亦非意。”

师曰：“善哉！少留一宿。”

时谓一宿觉，后著《证道歌》，盛行于世。

## 智隍

禅者智隍，初参五祖，自谓已得正受，庵居长坐，积二十年。师弟子玄策，游方至河朔，闻隍之名，造庵问云：“汝在此作什么？”

隍曰：“入定。”

策云：“汝云入定，为有心入耶？无心入耶？若无心入者，一切无情草木瓦石应合得定；若有心入者，一切有情含识之流亦应得定。”

隍曰：“我正入定时，不见有有无之心。”

策云：“不见有有无之心，即是常定，何有出入？若有出入，即非大定。”

隍无对，良久，问曰：“师嗣谁耶？”

策云：“我师曹溪六祖。”

隍云：“六祖以何为禅定？”

策云：“我师所说，妙湛圆寂，体用如如。五阴本空，六尘非有，不出不入，不定不乱。禅性无住，离住禅寂；禅性无生，离生禅想。心如虚空，亦无虚空之量。”

隍闻是说，径来谒师。师问云：“仁者何来？”

隍具述前缘。师云：“诚如所言。<font style="background: yellow;color:red">汝但<font color="red">心如虚空，不著空见，应用无碍，动静无心，凡圣情忘，能所俱泯，性相如如，无不定时也。</font></font>”

隍于是大悟，二十年所得心，都无影响。其夜河北士庶，闻空中有声云：“隍禅师今日得道！”隍后礼辞，复归河北，开化四众。



一僧问师云：“黄梅意旨，什么人得？”

师云：“会佛法人得。”

僧云：“和尚还得否？”

师云：“我不会佛法。”

师一日欲濯所授之衣而无美泉，因至寺后五里许，见山林郁茂，瑞气盘旋。师振锡卓地，泉应手而出，积以为池，乃跪膝浣衣石上。忽有一僧来礼拜，云：“方辩是西蜀人。方辩远来，愿见我师传来衣钵。”

师乃出示，次问：“上人攻何事业？”

曰：“善塑。”

师正色曰：“汝试塑看。”

辩罔措。过数日，塑就真相，可高七寸，曲尽其妙。师笑曰：“汝只解塑性，不解佛性。”

师舒手摩方辩顶，曰：“永为人天福田。”



有僧举卧轮禅师偈曰：

“卧轮有伎俩， 能断百思想，
　对境心不起， 菩提日日长。”

师闻之，曰：“此偈未明心地，若依而行之，是加系缚。”因示一偈曰：

“慧能没伎俩， 不断百思想，
　对境心数起， 菩提作么长。”　　




# 顿渐第八
时，祖师居曹溪宝林，神秀大师在荆南玉泉寺。于时两宗盛化，人皆称南能北秀，故有南北二宗顿渐之分，而学者莫知宗趣。

师谓众曰：“法本一宗，人有南北。法即一种，见有迟疾。何名顿渐？<font color="red">法无顿渐，人有利钝，故名顿渐。</font>”

然秀之徒众，往往讥南宗祖师：“不识一字，有何所长？”秀曰：“他得无师之智，深悟上乘。吾不如也。且吾师五祖亲传衣法，岂徒然哉？吾恨不能远去亲近，虚受国恩。汝等诸人，毋滞于此，可往曹溪参决。”

## 志诚

一日，命门人志诚曰：“汝聪明多智，可为吾到曹溪听法。若有所闻，尽心记取，还为吾说。”

志诚禀命至曹溪，随众参请，不言来处。

时祖师告众曰：“今有盗法之人，潜在此会。”志诚即出礼拜，具陈其事。

师曰：“汝从玉泉来，应是细作。”

对曰：“不是。”

师曰：“何得不是？”

对曰：“未说即是，说了不是。”

师曰：“汝师若为示众？”

对曰：“常指诲大众，住心观静，长坐不卧。”

师曰：“住心观静，是病非禅；长坐拘身，于理何益？听吾偈曰：

“生来坐不卧， 死去卧不坐，
　一具臭骨头， 何为立功课？”

志诚再拜曰：“弟子在秀大师处学道九年，不得契悟。今闻和尚一说，便契本心。弟子生死事大，和尚大慈，更为教示。”

师云：“吾闻汝师教示学人戒定慧法，未审汝师说戒定慧行相如何？与吾说看。”

诚曰：“秀大师说：‘诸恶莫作名为戒，诸善奉行名为慧，自净其意名为定。’彼说如此，未审和尚以何法诲人？”

师曰：“<font color="red">吾若言有法与人，即为诳汝。但且随方解缚，假名三昧。</font>如汝师所说戒定慧，实不可思议。吾所见戒定慧又别。”

```
假名
```

志诚曰：“戒定慧只合一种，如何更别？”

师曰：“汝师戒定慧接大乘人，吾戒定慧接最上乘人。悟解不同，见有迟疾。汝听吾说，与彼同否？<font style="background: yellow;color:red">吾所说法，不离自性。离体说法，名为相说，自性常迷。须知一切万法，皆从自性起用，是真戒定慧法。</font>听吾偈曰：

“心地无非自性戒， 
　心地无痴自性慧， 
　心地无乱自性定，
　不增不减自金刚， 
　身去身来本三昧。”

诚闻偈悔谢，乃呈一偈曰：

“五蕴幻身， 幻何究竟？
　回趣真如， 法还不净。”

师然之，复语诚曰：“汝师戒定慧，劝小根智人；吾戒定慧，劝大根智人。若悟自性，亦不立菩提涅槃，亦不立解脱知见，无一法可得，方能建立万法。若解此意，亦名佛身，亦名菩提涅槃，亦名解脱知见。<font style="background: yellow;color:red">见性之人，立亦得、不立亦得，去来自由，无滞无碍，应用随作，应语随答，普见化身，不离自性，即得自在神通游戏三昧，是名见性。</font>”

志诚再启师曰：“如何是不立义？”

师曰：“<font style="background: yellow;color:red">自性无非、无痴、无乱，念念般若观照，常离法相，自由自在，纵横尽得，有何可立？自性自悟，顿悟顿修，亦无渐次，所以不立一切法。诸法寂灭，有何次第？</font>”

志诚礼拜，愿为执侍，朝夕不懈。

## 志彻

僧志彻，江西人，本姓张，名行昌，少任侠。自南北分化，二宗主虽亡彼我，而徒侣竞起爱憎。时北宗门人，自立秀师为第六祖，而忌祖师传衣为天下闻，乃嘱行昌来刺师。师心通，预知其事，即置金十两于座间。时夜暮，行昌入祖室，将欲加害。师舒颈就之，行昌挥刃者三，悉无所损。

师曰：“正剑不邪，邪剑不正。只负汝金，不负汝命。”

行昌惊仆，久而方苏，求哀悔过，即愿出家。师遂与金，言：“汝且去，恐徒众翻害于汝。汝可他日易形而来，吾当摄受。”

行昌禀旨宵遁。后投僧出家，具戒精进。

一日，忆师之言，远来礼觐。师曰：“吾久念汝，汝来何晚？”

曰：“昨蒙和尚舍罪，今虽出家苦行，终难报德，其惟传法度生乎？弟子常览《涅槃经》，未晓常、无常义。乞和尚慈悲，略为解说。”

师曰：“无常者，即佛性也。有常者，即一切善恶诸法分别心也。”

曰：“和尚所说，大违经文。”

师曰：“吾传佛心印，安敢违于佛经？”

曰：“经说佛性是常，和尚却言无常；善恶之法乃至菩提心皆是无常，和尚却言是常。此即相违，令学人转加疑惑。”

师曰：“《涅槃经》，吾昔听尼无尽藏读诵一遍，便为讲说，无一字一义不合经文。乃至为汝，终无二说。”

曰：“学人识量浅昧，愿和尚委曲开示。”

师曰：“汝知否？佛性若常，更说什么善恶诸法，乃至穷劫无有一人发菩提心者。故**吾说无常，正是佛说真常之道也**。又一切诸法若无常者，即物物皆有自性，容受生死，而真常性有不遍之处。故**吾说常者，正是佛说真无常义。**佛比为凡夫、外道执于邪常，诸二乘人于常计无常，共成八倒，故于《涅槃》了义教中，破彼偏见，而显说真常、真乐、真我、真净。汝今<font color="green">依言背义</font>，以断灭无常及确定死常，而错解佛之圆妙最后微言。纵览千遍，有何所益？”

行昌忽然大悟，说偈曰：

“因守无常心， 佛说有常性；
　不知方便者， 犹春池拾砾。
　我今不施功， 佛性而现前，
　非师相授与， 我亦无所得。”

师曰：“汝今彻也，宜名志彻。”彻礼谢而退。

## 神会

有一童子，名神会，襄阳高氏子。年十三，自玉泉来参礼。师曰：“知识远来艰辛，还将得本来否？若有本，则合识主，试说看。”

会曰：“以无住为本，见即是主。”

师曰：“这沙弥争合取次语？”

会乃问曰：“和尚坐禅还见不见？”

师以柱杖打三下，云：“吾打汝痛不痛？”

对曰：“亦痛亦不痛。”

师曰：“吾亦见亦不见。”

神会问：“如何是亦见亦不见？”

师云：“吾之所见，常见自心过愆，不见他人是非好恶，是以亦见亦不见。汝言：‘亦痛亦不痛。’如何？汝若不痛，同其木石；若痛，则同凡夫，即起恚恨。汝向前见、不见是二边，痛、不痛是生灭。汝自性且不见，敢尔弄人！”神会礼拜悔谢。

师又曰：“汝若心迷不见，问善知识觅路；汝若心悟，即自见性，依法修行。汝自迷不见自心，却来问吾见与不见。吾见自知，岂代汝迷？汝若自见，亦不代吾迷。何不自知自见，乃问吾见与不见？”

神会再礼百余拜，求谢过愆。服勤给侍，不离左右。

一日，师告众曰：“吾有一物，无头无尾，无名无字，无背无面。诸人还识否？”

神会出曰：“是诸佛之本源，神会之佛性。”

师曰：“向汝道：‘无名无字’，汝便唤作本源佛性。汝向去有把茆盖头，也只成个知解宗徒。”

祖师灭后，会入京洛，大弘曹溪顿教，著《显宗记》，盛行于世。

师见诸宗难问咸起恶心，多集座下，愍而谓曰：“<font style="background: yellow;color:red">学道之人，一切善念、恶念应当尽除，无名可名，名于自性；无二之性，是名实性。于实性上建立一切教门，言下便须自见。</font>”

诸人闻说，总皆作礼，请事为师。




# 宣诏第九
神龙元年上元日，则天、中宗诏云：“朕请安、秀二师宫中供养。万机之暇，每究一乘。二师推让云：‘南方有能禅师，密授忍大师衣法，传佛心印，可请彼问。’今遣内侍薛简，驰诏迎请，愿师慈念，速赴上京。”

师上表辞疾，愿终林麓。薛简曰：“京城禅德皆云：‘欲得会道，必须坐禅习定。若不因禅定而得解脱者，未之有也。’未审师所说法如何？”

师曰：“道由心悟，岂在坐也？经云：‘若言如来若坐若卧，是行邪道。何故？无所从来，亦无所去。’无生无灭，是如来清净禅；诸法空寂，是如来清净坐。究竟无证，岂况坐耶？”

简曰：“弟子回京，主上必问。愿师慈悲，指示心要，传奏两宫及京城学道者；譬如一灯，燃百千灯，冥者皆明，明明无尽。”

师云：“<font style="background: yellow;color:red">道无明暗，明暗是代谢之义。明明无尽，亦是有尽，相待立名故。《净名经》云：‘法无有比，无相待故。</font>’”

简曰：“明喻智慧，暗喻烦恼。修道之人，倘不以智慧照破烦恼，无始生死凭何出离？”

师曰：“烦恼即是菩提，无二无别。若以智慧照破烦恼者，此是二乘见解、羊鹿等机，上智大根悉不如是。”

简曰：“如何是大乘见解？”

师曰：“<font style="background: yellow;color:red">明与无明，凡夫见二；智者了达，其性无二；无二之性，即是实性。实性者，处凡愚而不减，在贤圣而不增，住烦恼而不乱，居禅定而不寂，不断不常，不来不去，不在中间及其内外，不生不灭，性相如如，常住不迁，名之曰道。</font>”

简曰：“师说不生不灭，何异外道？”

师曰：“<font style="background: yellow;color:red">外道所说不生不灭者，将灭止生，以生显灭，灭犹不灭，生说不生。我说不生不灭者，本自无生，今亦不灭，所以不同外道。汝若欲知心要，但一切善恶都莫思量，自然得入清净心体，湛然常寂，妙用恒沙。</font>”

简蒙指教，豁然大悟，礼辞归阙，表奏师语。

其年九月三日，有诏奖谕师曰：“师辞老疾，为朕修道，国之福田。师若净名，托疾毗耶，阐扬大乘，传诸佛心，谈不二法。薛简传师指授如来知见，朕积善余庆，宿种善根，值师出世，顿悟上乘。感荷师恩，顶戴无已！”并奉磨衲袈裟及水晶钵，敕韶州剌史修饰寺宇，赐师旧居为国恩寺。



# 付嘱第十

师一日唤门人法海、志诚、法达、神会、智常、智通、志彻、志道、法珍、法如等，曰：“汝等不同余人，吾灭度后，各为一方师。吾今教汝说法，不失本宗：先须举三科法门，动用三十六对，出没即离两边，<font color="red">说一切法莫离自性。</font>忽有人问汝法，**出语尽双，皆取对法，来去相因**。究竟二法尽除，更无去处。

“三科法门者，阴、界、入也。阴是五阴——色、受、想、行、识是也。入是十二入，外六尘——色、声、香、味、触、法，内六门——眼、耳、鼻、舌、身、意是也。界是十八界，六尘、六门、六识是也。<font style="background: yellow;color:red">自性能含万法，名含藏识；若起思量，即是转识。生六识，出六门，见六尘，如是一十八界，皆从自性起用。自性若邪，起十八邪；自性若正，起十八正。若恶用即众生用，善用即佛用。用由何等？由自性有。</font>

```
三科法门：五阴、十八界、十二入
```

“对法外境，无情五对：天与地对，日与月对，明与暗对，阴与阳对，水与火对。此是五对也。法相语言十二对：语与法对，有与无对，有色与无色对，有相与无相对，有漏与无漏对，色与空对，动与静对，清与浊对，凡与圣对，僧与俗对，老与少对，大与小对。此是十二对也。自性起用十九对：长与短对，邪与正对，痴与慧对，愚与智对，乱与定对，慈与毒对，戒与非对，直与曲对，实与虚对，险与平对，<font color="red">烦恼与菩提对</font>，常与无常对，悲与害对，喜与瞋对，舍与悭对，进与退对，生与灭对，法身与色身对，化身与报身对；此是十九对也。”

师言：“此三十六对法，若解用即道，贯一切经法，出入即离两边。自性动用，共人言语，外于相离相，内于空离空。<font color="red">若全著相，即长邪见；若全执空，即长无明。</font>执空之人，有谤经，直言不用文字。既云不用文字，人亦不合语言，只此语言便是文字之相。又云：‘直道不立文字。’即此不立两字亦是文字。见人所说，便即谤他言著文字。汝等须知，自迷犹可，又谤佛经。不要谤经，罪障无数！

“若著相于外，而作法求真；或广立道场，说有无之过患。如是之人，累劫不得见性。但听依法修行，又莫百物不思，而于道性窒碍。若听说不修，令人反生邪念。但依法修行，无住相法施。汝等若悟，依此说、依此用、依此行、依此作，即不失本宗。

“<font style="background: yellow;color:red">若有人问汝义，问有将无对，问无将有对，问凡以圣对，问圣以凡对。<font color="red">二道相因，生中道义。</font>如一问一对，余问一依此作，即不失理也。设有人问：‘何名为暗？’答云：‘明是因，暗是缘，明没即暗。以明显暗，以暗显明，来去相因，成中道义。</font>’余问悉皆如此。汝等于后传法，依此转相教授，勿失宗旨！”

师于太极元年壬子延和七月，命门人往新州国恩寺建塔，仍令促工。次年夏末落成，七月一日，集徒众曰：“吾至八月，欲离世间。汝等有疑，早须相问，为汝破疑，令汝迷尽。吾若去后，无人教汝。”

法海等闻，悉皆涕泣。惟有神会，神情不动，亦无涕泣。

师云：“神会小师，却得善、不善等，毁誉不动，哀乐不生。余者不得，数年山中竟修何道？汝今悲泣，为忧阿谁？若忧吾不知去处，吾自知去处。吾若不知去处，终不预报于汝。汝等悲泣，盖为不知吾去处；若知吾去处，即不合悲泣。法性本无生灭去来，汝等尽坐，吾与汝说一偈，名曰<font style="background: yellow;color:red">《真假动静偈》</font>。汝等诵取此偈，与吾意同，依此修行，不失宗旨。”

众僧作礼，请师说偈。偈曰：

“<font style="color:green">一切无有真， 不以见于真；</font>
　<font style="color:green">若见于真者， 是见尽非真。</font>
　<font style="color:green">若能自有真， 离假即心真；</font>
　<font style="color:green">自心不离假， 无真何处真？</font>
　<font style="color:green">有情即解动， 无情即不动；</font>
　<font style="color:green">若修不动行， 同无情不动。</font>
　<font style="color:green">若觅真不动， 动上有不动，</font>
　<font style="color:green">不动是不动， 无情无佛种。</font>
　<font style="color:green">能善分别相， 第一义不动；</font>
　<font style="color:green">但作如此见， 即是真如用。</font>
　<font style="color:green">报诸学道人， 努力须用意；</font>
　<font style="color:green">莫于大乘门， 却执生死智。</font>
　<font style="color:green">若言下相应， 即共论佛义；</font>
　<font style="color:green">若实不相应， 合掌令欢喜。</font>
　<font style="color:green">此宗本无诤， 诤即失道意；</font>
　<font style="color:green">执逆诤法门， 自性入生死。</font>”

时，徒众闻说偈已，普皆作礼，并体师意，各各摄心，依法修行，更不敢诤，乃知大师不久住世。法海上座再拜，问曰：“和尚入灭之后，衣法当付何人？”

师曰：“吾于大梵寺说法，以至于今抄录流行，目曰《法宝坛经》。汝等守护，递相传授，度诸群生，但依此说，是名正法。今为汝等说法，不付其衣。盖为汝等信根淳熟，决定无疑，堪任大事。然据先祖达磨大师付授偈意，衣不合传。偈曰：

“‘吾本来兹土， 传法救迷情，
　　一华开五叶， 结果自然成。’”

师复曰：“诸善知识，汝等各各净心，听吾说法：<font style="background: yellow;color:red">若欲成就种智，须达一相三昧、一行三昧。若于一切处而不住相，于彼相中不生憎爱，亦无取舍，不念利益成坏等事，安闲恬静，虚融澹泊，此名一相三昧。若于一切处行住坐卧，纯一直心，不动道场，真成净土，此名一行三昧。若人具二三昧，如地有种，含藏长养，成熟其实。</font>一相、一行亦复如是。我今说法，犹如时雨，普润大地。汝等佛性，譬诸种子，遇兹沾洽，悉得发生。承吾旨者，决获菩提。依吾行者，定证妙果。听吾偈曰：

“心地含诸种， 普雨悉皆萌，
　顿悟华情已， 菩提果自成。”

师说偈已，曰：“<font style="background: yellow;color:red">其法无二，其心亦然，其道清净，亦无诸相。汝等慎勿观静及空其心！此心本净，无可取舍。</font>各自努力，随缘好去。”

尔时，徒众作礼而退。

大师七月八日忽谓门人曰：“吾欲归新州，汝等速理舟楫。”

大众哀留甚坚。师曰：“诸佛出现，犹示涅槃。有来必去，理亦常然。吾此形骸，归必有所。”

众曰：“师从此去，早晚可回。”

师曰：“叶落归根，来时无口。”

又问曰：“正法眼藏，传付何人？”

师曰：“有道者得，无心者通。”

又问：“后莫有难否？”

师曰：“吾灭后五六年，当有一人来取吾首。听吾记曰：‘头上养亲，口里须餐，遇满之难，杨柳为官。’”

又云：“吾去七十年，有二菩萨从东方来，一出家，一在家，同时兴化，建立吾宗，缔缉伽蓝，昌隆法嗣。”

问曰：“未知从上佛祖应现已来，传授几代？愿垂开示。”

师云：“古佛应世已无数量，不可计也。今以七佛为始：过去庄严劫，毗婆尸佛、尸弃佛、毗舍浮佛；今贤劫，拘留孙佛、拘那含牟尼佛、迦叶佛、释迦文佛，是为七佛。

“已上七佛，今以释迦文佛首传第一摩诃迦叶尊者，第二阿难尊者，第三商那和修尊者，第四优波鞠多尊者，第五提多迦尊者，第六弥遮迦尊者，第七婆须蜜多尊者，第八佛驮难提尊者，第九伏驮蜜多尊者，第十胁尊者，十一富那夜奢尊者，十二马鸣大士，十三迦毗摩罗尊者，十四龙树大士，十五迦那提婆尊者，十六罗睺罗多尊者，十七僧伽难提尊者，十八伽耶舍多尊者，十九鸠摩罗多尊者，二十阇耶多尊者，二十一婆修盘头尊者，二十二摩拏罗尊者，二十三鹤勒那尊者，二十四师子尊者，二十五婆舍斯多尊者，二十六不如蜜多尊者，二十七般若多罗尊者，二十八菩提达磨尊者，二十九慧可大师，三十僧璨大师，三十一道信大师，三十二弘忍大师，慧能是为三十三祖。从上诸祖，各有禀承。汝等向后，递代流传毋令乖误。”

大师先天二年癸丑岁八月初三日于国恩寺斋罢，谓诸徒众曰：“汝等各依位坐，吾与汝别。”

法海白言：“和尚留何教法，令后代迷人得见佛性？”

师言：“汝等谛听！后代迷人若识众生，即是佛性；若不识众生，万劫觅佛难逢。吾今教汝识自心众生，见自心佛性。欲求见佛，但识众生，只为众生迷佛，非是佛迷众生。<font style="background: yellow;color:red">自性若悟，众生是佛；自性若迷，佛是众生。自性平等，众生是佛；自性邪险，佛是众生。汝等心若险曲，即佛在众生中；一念平直，即是众生成佛。我心自有佛，自佛是真佛；自若无佛心，何处求真佛？汝等自心是佛，更莫狐疑。外无一物而能建立，皆是本心生万种法。故经云：‘心生种种法生，心灭种种法灭。’</font>吾今留一偈与汝等别，名<font style="background: yellow;color:red">自性真佛偈</font>。后代之人，识此偈意，自见本心，自成佛道。”偈曰：

“<font style="color:green">真如自性是真佛， 邪见三毒是魔王；</font>
　<font style="color:green">邪迷之时魔在舍， 正见之时佛在堂。</font>
　<font style="color:green">性中邪见三毒生， 即是魔王来住舍；</font>
　<font style="color:green">正见自除三毒心， 魔变成佛真无假。</font>
　<font style="color:green">法身报身及化身， 三身本来是一身；</font>
　<font style="color:green">若向性中能自见， 即是成佛菩提因。</font>
　<font style="color:green">本从化身生净性， 净性常在化身中，</font>
　<font style="color:green">性使化身行正道， 当来圆满真无穷。</font>
　<font style="color:green">淫性本是净性因， 除淫即是净性身，</font>
　<font style="color:green">性中各自离五欲， 见性刹那即是真。</font>
　<font style="color:green">今生若遇顿教门， 忽悟自性见世尊；</font>
　<font style="color:green">若欲修行觅作佛， 不知何处拟求真？</font>
　<font style="color:green">若能心中自见真， 有真即是成佛因；</font>
　<font style="color:green">不见自性外觅佛， 起心总是大痴人。</font>
　<font style="color:green">顿教法门今已留， 救度世人须自修；</font>
　<font style="color:green">报汝当来学道者， 不作此见大悠悠。</font>”

师说偈已，告曰：“汝等好住！吾灭度后，莫作世情悲泣雨泪，受人吊问，身著孝服，非吾弟子，亦非正法。但<font style="background: yellow;color:red">识自本心，见自本性，无动无静，无生无灭，无去无来，无是无非，无住无往。恐汝等心迷，不会吾意，今再嘱汝，令汝见性。吾灭度后，依此修行，如吾在日；若违吾教，纵吾在世，亦无有益。</font>”复说偈曰：

“<font style="color:green">兀兀不修善， 腾腾不造恶，</font>
　<font style="color:green">寂寂断见闻， 荡荡心无著。</font>”

师说偈已，端坐至三更，忽谓门人曰：“吾行矣！”奄然迁化。于时异香满室，白虹属地，林木变白，禽兽哀鸣。

十一月，广、韶、新三郡官僚，洎门人僧俗，争迎真身，莫决所之，乃焚香祷曰：“香烟指处，师所归焉。”时香烟直贯曹溪。十一月十三日，迁神龛并所传衣钵而回。

次年七月出龛，弟子方辩以香泥上之，门人忆念取首之记，仍以铁叶漆布固护师颈入塔。忽于塔内白光出现，直上冲天，三日始散。韶州奏闻，奉敕立碑，纪师道行。

师春秋七十有六，年二十四传衣，三十九祝发，说法利生三十七载，嗣法四十三人，悟道超凡者，莫知其数。达磨所传信衣，中宗赐磨衲宝钵，及方辩塑师真相并道具，永镇宝林道场。留传《坛经》以显宗旨，兴隆三宝，普利群生者。

