---
layout: post
title:  "《阴符经》"
date: 2017-04-05 00:12:01
categories: 老学
tags: 道家
excerpt: ""
---

* content
{:toc}

# 上篇
观天之道，执天之行，尽矣。

故天有**五**贼，见之者昌。

五贼在乎心，施行于天。

宇宙在乎手，万化生乎身。

天性，人也；人心，机也。立天之道，以定人也。

天发杀机，移星易宿；地发杀机，龙蛇起陆；人发杀机，天地反覆；天人合发，万变定基。

性有巧拙，可以伏藏，九窍之邪，在乎三要，可以动静。`性可以伏藏，九窍可以动静`

火生于木，祸发必克；奸生于国，时动必溃。`内防`

知之修炼，谓之圣人。

```
鬼谷子曰：天之五贼，莫若贼神。此大而彼小，以小而取大，天地莫之能神，而况于人乎？
良曰：从此一信而万信生，故为万变定基矣。
良曰：圣人见其巧拙，彼此不利者，其计在心；彼此利者，圣哲英雄道焉。
筌曰：中欲不出谓之启，外邪不入谓之闭，内启是其机也，难知如阴，不动如山，巧拙之性，使人无间而得窥也。
太公曰：三要者，耳目口也，耳可凿而塞，目可穿而眩，口可利而讷，兴师动众，万夫莫议其奇。在三者，或可动，或可静也。
筌曰：火生于木，火发而木焚；奸生于国，奸成而国灭。木中藏火，火始于无形；国中藏奸，奸始于无象。
```






# 中篇
天生天杀，道之理也。

天地，万物之盗；万物，人之盗；人，万物之盗。三盗既宜，三才既安。

故曰：食其时，百骸理；动其机，万化安。

**人知其神而神，不知其不神之所以神也**。

日月有数，大小有定，圣功生焉，神明出焉。

其**盗机**也，天下莫能见，莫能知也。

君子得之固躬，小人得之轻命。

```
鬼谷子曰：时之至，间不容瞬息，先之则太过，后之则不及，是以贤者守时，不肖者受命也。
筌曰：专用聪明，则事不成；专用晦昧，则事皆悖，一明一晦，众之所载。
```








# 下篇
瞽者善听，聋者善视。绝利一源，用师十倍。三返昼夜，用师万倍。

心生于物，死于物，机在于目。

天之无恩而大恩生。

迅雷烈风，莫不蠢然。

至乐性余，至静性廉。

天之至私，用之至公。

禽之制在炁。`禽：飞鸟；制：控制，掌握；`

生者死之根，死者生之根。

恩生于害，害生于恩。

愚人以天地文理圣，我以时物文理哲。

人以愚虞圣，我以不愚虞圣；人以奇期圣，我以不奇期圣。`愚：愚蠢；虞：猜测、预料；奇：奇迹；期：等待；`

故曰：沉水入火，自取灭亡。

自然之道静，故天地万物生。

天地之道浸，故阴阳胜。`浸：泡、淹没；`

阴阳相推，而变化顺矣。

是故圣人知自然之道不可违，因而制之。

至静之道，律历所不能契。

爰有奇器，是生万象，八卦甲子，神机鬼藏。

阴阳相胜之术，昭昭乎进于象矣。



```
尹曰：思之精，所以尽其微。
良曰：耳目之利，绝其一源。
太公曰：诫惧致福。
老子曰：天心无恩，万物有心，归恩于天。
良曰：“至乐性余，至静性廉”，夫机在于是也。
孙武曰：视卒如爱子，可与俱死；视卒如婴儿，可与之赴深溪。爱而不能令，譬若骄子。是故令之以文，齐之以武。
尹曰：气者，天之机。
太公曰：损己者物爱之，厚己者物薄之。
孙武曰：投之死地而后生，致之亡地而后存。
吴起曰：兵战之场，立尸之地，必死则生，幸生则死。
鶡冠子曰：不死不生，不断不成。
尹曰：静之至，不知所以生。
良曰：天地之道，浸微而推胜之。
良曰：大人见之为自然，英哲见之为制，愚者见之为化。
良曰：观鸟兽之时，察万物之变。鸟兽至净，律历所不能契，从而机之。
良曰：万生万象者，心也。合藏阴阳之术、日月之数，昭昭乎在人心矣。
刘一明：一气上升，万物皆随之生长，一气下降，万物皆随之敛藏，生长敛藏，总是一气擒制之，一本散而为万殊，万殊归而为一本。私而公，公而私，非私非公，即私即公，一气流行，循环无端，活活泼泼的也。
```





