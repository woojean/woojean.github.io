---
layout: post
title:  "《周易·经》"
date: 2017-04-05 00:10:01
categories: 中哲
tags: 周易
excerpt: ""
---

* content
{:toc}
```
读《易》的正确方式应该是“以辞解爻象”。
“周”：周期，往复；“易”：变化。“周易”，即呈周期性地往复变化。
为什么八卦是3个爻？因为3个爻才能体现中的概念。
“中”，即“内”。
```






# ䷀ 乾 

**元亨，利貞。**

上九：▇▇▇▇▇▇▇　**亢龍有悔。**

九五：▇▇▇▇▇▇▇　**飛龍在天，利見大人。**

九四：▇▇▇▇▇▇▇　**或躍在淵，无咎。**

九三：▇▇▇▇▇▇▇　**君子終日乾乾，夕惕若，厲，无咎。**

九二：▇▇▇▇▇▇▇　**見龍在田，利見大人。**

初九：▇▇▇▇▇▇▇　**潛龍，勿用。**

用九：**見群龍无首，吉。**



# ䷁ 坤 

**元亨，利牝馬之貞。君子有攸往，先迷後得主，利。西南得朋，東北喪朋。安貞，吉。**

上九：▇▇▇　▇▇▇　**龍戰于野，其血玄黃。**

九五：▇▇▇　▇▇▇　**黃裳，元吉。**

九四：▇▇▇　▇▇▇　**括囊；无咎，无譽。**

九三：▇▇▇　▇▇▇　**含章可貞。或從王事，无成有終。**

九二：▇▇▇　▇▇▇　**直，方，大，不習无不利。**

初九：▇▇▇　▇▇▇　**履霜，堅冰至。**

用六：**利，永貞。**

```
西南得朋，東北喪朋，有得必有失，得之于天，必失之于人，得之于人，必失之于天。故而儒道无法调和。
朋：资助。
```



# ䷂ 屯 

**元亨，利貞，勿用有攸往，利建侯。**

上六：▇▇▇　▇▇▇　**乘馬班如，泣血漣如。**

九五：▇▇▇▇▇▇▇　**屯其膏，小貞吉，大貞凶。**

六四：▇▇▇　▇▇▇　**乘馬班如，求婚媾，往吉，无不利。**

六三：▇▇▇　▇▇▇　**即鹿无虞，惟入于林中，君子幾不如舍，往吝。**

六二：▇▇▇　▇▇▇　**屯如邅如，乘馬班如。匪寇婚媾，女子貞不字，十年乃字。**

初九：▇▇▇▇▇▇▇　**磐桓；利居貞，利建侯。**




# ䷃ 蒙 

**亨。匪我求童蒙，童蒙求我。初筮告，再三瀆，瀆則不告。利貞。**

上九：▇▇▇▇▇▇▇　**擊蒙；不利為寇，利禦寇。**

六五：▇▇▇　▇▇▇　**童蒙，吉。**

六四：▇▇▇　▇▇▇　**困蒙，吝。**

六三：▇▇▇　▇▇▇　**勿用取女；見金夫，不有躬，无攸利。**

九二：▇▇▇▇▇▇▇　**包蒙，吉；納婦，吉；子克家。**

初六：▇▇▇　▇▇▇　**發蒙，利。用刑人，用說桎梏，以往吝。**





# ䷄ 需 

**有孚，光亨，貞吉。利涉大川。**

上六：▇▇▇　▇▇▇　**入于穴，有不速之客三人來，敬之終吉。**

九五：▇▇▇▇▇▇▇　**需于酒食，貞吉。**

六四：▇▇▇　▇▇▇　**需于血，出自穴。**

九三：▇▇▇▇▇▇▇　**需于泥，致寇至。**

九二：▇▇▇▇▇▇▇　**需于沙。小有言，終吉。**

初九：▇▇▇▇▇▇▇　**需于郊。利用恆，无咎。**



# ䷅ 訟 

**有孚，窒。惕中吉。終凶。利見大人，不利涉大川。**

上九：▇▇▇▇▇▇▇　**或錫之鞶帶，終朝三褫之。**

九五：▇▇▇▇▇▇▇　**訟元吉。**

九四：▇▇▇▇▇▇▇　**不克訟，復即命渝，安貞吉。**

六三：▇▇▇　▇▇▇　**食舊德，貞厲，終吉，或從王事，无成。**

九二：▇▇▇▇▇▇▇　**不克訟，歸而逋，其邑人三百戶，无眚。**

初六：▇▇▇　▇▇▇　**不永所事，小有言，終吉。**





# ䷆ 師 

**貞，丈人，吉无咎。**

上六：▇▇▇　▇▇▇　**大君有命，開國承家，小人勿用。**

六五：▇▇▇　▇▇▇　**田有禽，利執言，无咎。長子帥師，弟子輿尸，貞凶。**

六四：▇▇▇　▇▇▇　**師左次，无咎。**

六三：▇▇▇　▇▇▇　**師或輿尸，凶。**

九二：▇▇▇▇▇▇▇　**在師中吉，无咎，王三錫命。**

初六：▇▇▇　▇▇▇　**師出以律，否臧凶。**



# ䷇ 比 

**吉。原筮元永貞，无咎。不寧方來，後夫凶。**

上六：▇▇▇　▇▇▇　**比之无首，凶。**

九五：▇▇▇▇▇▇▇　**顯比，王用三驅，失前禽。邑人不誡，吉。**

六四：▇▇▇　▇▇▇　**外比之，貞吉。**

六三：▇▇▇　▇▇▇　**比之匪人。**

六二：▇▇▇　▇▇▇　**比之自內，貞吉。**

初六：▇▇▇　▇▇▇　**有孚，比之，无咎。有孚盈缶，終來有它吉。**





# ䷈ 小畜 

**亨。密雲不雨，自我西郊。**

上九：▇▇▇▇▇▇▇　**既雨既處，尚德載，婦貞厲。月幾望，君子征凶。**

九五：▇▇▇▇▇▇▇　**有孚攣如，富以其鄰。**

六四：▇▇▇　▇▇▇　**有孚，血去惕出，无咎。**

九三：▇▇▇▇▇▇▇　**輿說輻，夫妻反目。**

九二：▇▇▇▇▇▇▇　**牽復，吉。**

初九：▇▇▇▇▇▇▇　**復自道，何其咎，吉。**





# ䷉ 履

**履虎尾，不咥人，亨。**

上九：▇▇▇▇▇▇▇　**視履考祥，其旋元吉。**

九五：▇▇▇▇▇▇▇　**夬履，貞厲。**

九四：▇▇▇▇▇▇▇　**履虎尾，愬愬，終吉。**

六三：▇▇▇　▇▇▇　**眇能視，跛能履，履虎尾，咥人，凶。武人為于大君。**

九二：▇▇▇▇▇▇▇　**履道坦坦，幽人貞吉。**

初九：▇▇▇▇▇▇▇　**素履，往无咎。**





# ䷊ 泰 

**小往大來，吉亨。**

上九：▇▇▇　▇▇▇　**城復于隍，勿用師。自邑告命，貞吝。**

六五：▇▇▇　▇▇▇　**帝乙歸妹，以祉元吉。**

六四：▇▇▇　▇▇▇　**翩翩，不富，以其鄰，不戒以孚。**

九三：▇▇▇▇▇▇▇　**无平不陂，无往不復，艱貞无咎。勿恤其孚，于食有福。**

九二：▇▇▇▇▇▇▇　**包荒，用馮河，不遐遺，朋亡，得尚于中行。**

初九：▇▇▇▇▇▇▇　**拔茅茹，以其彙，征吉。**





# ䷋ 否 

**否之匪人，不利君子貞，大往小來。**

上九：▇▇▇▇▇▇▇　**傾否，先否後喜。**

九五：▇▇▇▇▇▇▇　**休否，大人吉。其亡其亡，繫于苞桑。**

九四：▇▇▇▇▇▇▇　**有命，无咎，疇離祉。**

六三：▇▇▇　▇▇▇　**包羞。**

六二：▇▇▇　▇▇▇　**包承。小人吉，大人否，亨。**

初九：▇▇▇　▇▇▇　**拔茅茹，以其彙，貞吉亨。**





# ䷌ 同人 

同人于野，亨。利涉大川，利君子貞。

上九：▇▇▇▇▇▇▇　同人于郊，无悔。

九五：▇▇▇▇▇▇▇　同人，先號咷而後笑。大師克相遇。

九四：▇▇▇▇▇▇▇　乘其墉，弗克攻，吉。

九三：▇▇▇▇▇▇▇　伏戎于莽，升其高陵，三歲不興。

六二：▇▇▇　▇▇▇　同人于宗，吝。

初九：▇▇▇▇▇▇▇　同人于門，无咎。





# ䷍ 大有 

元亨。

上九：▇▇▇▇▇▇▇　自天祐之，吉无不利。

六五：▇▇▇　▇▇▇　厥孚交如，威如；吉。

九四：▇▇▇▇▇▇▇　匪其彭，无咎。

九三：▇▇▇▇▇▇▇　公用亨于天子，小人弗克。

九二：▇▇▇▇▇▇▇　大車以載，有攸往，无咎。

初九：▇▇▇▇▇▇▇　无交害，匪咎，艱則无咎。





# ䷎ 謙 

亨，君子有終。

上六：▇▇▇　▇▇▇　鳴謙，利用行師，征邑國。

六五：▇▇▇　▇▇▇　不富，以其鄰，利用侵伐，无不利。

六四：▇▇▇　▇▇▇　无不利，撝謙。

九三：▇▇▇▇▇▇▇　勞謙，君子有終，吉。

六二：▇▇▇　▇▇▇　鳴謙，貞吉。

初六：▇▇▇　▇▇▇　謙謙君子，用涉大川，吉。





# ䷏ 豫 

利建侯，行師。

上六：▇▇▇　▇▇▇　冥豫，成有渝，无咎。

六五：▇▇▇　▇▇▇　貞疾，恆不死。

九四：▇▇▇▇▇▇▇　由豫，大有得。勿疑。朋盍簪。

六三：▇▇▇　▇▇▇　盱豫，悔。遲有悔。

六二：▇▇▇　▇▇▇　介于石，不終日，貞吉。

初六：▇▇▇　▇▇▇　鳴豫，凶。





# ䷐ 隨 

元亨利貞，无咎。

上六：▇▇▇　▇▇▇　拘系之，乃從維之。王用亨于西山。

九五：▇▇▇▇▇▇▇　孚于嘉，吉。

九四：▇▇▇▇▇▇▇　隨有獲，貞凶。有孚在道，以明，何咎。

六三：▇▇▇　▇▇▇　系丈夫，失小子。隨有求得，利居貞。

六二：▇▇▇　▇▇▇　系小子，失丈夫。

初九：▇▇▇▇▇▇▇　官有渝，貞吉。出門交有功。







# ䷑ 蠱 

元亨，利涉大川。先甲三日，後甲三日。

上九：▇▇▇▇▇▇▇　不事王侯，高尚其事。

六五：▇▇▇　▇▇▇　幹父之蠱，用譽。

六四：▇▇▇　▇▇▇　裕父之蠱，往見吝。

九三：▇▇▇▇▇▇▇　幹父之蠱，小有悔，无大咎。

九二：▇▇▇▇▇▇▇　幹母之蠱，不可貞。

初六：▇▇▇　▇▇▇　幹父之蠱，有子，考无咎，厲終吉。





# ䷒ 臨 

元，亨，利，貞。至于八月有凶。

上六：▇▇▇　▇▇▇　敦臨，吉无咎。

六五：▇▇▇　▇▇▇　知臨，大君之宜，吉。

六四：▇▇▇　▇▇▇　至臨，无咎。

六三：▇▇▇　▇▇▇　甘臨，无攸利。既憂之，无咎。

九二：▇▇▇▇▇▇▇　咸臨，吉无不利。

初九：▇▇▇▇▇▇▇　咸臨，貞吉。





# ䷓ 觀 

盥而不薦，有孚顒若。

上九：▇▇▇▇▇▇▇　觀其生，君子无咎。

九五：▇▇▇▇▇▇▇　觀我生，君子无咎。

六四：▇▇▇　▇▇▇　觀國之光，利用賓于王。

六三：▇▇▇　▇▇▇　觀我生，進退。

六二：▇▇▇　▇▇▇　闚觀，利女貞。

初九：▇▇▇　▇▇▇　童觀，小人无咎，君子吝。





# ䷔ 噬嗑 

亨。利用獄。

上九：▇▇▇▇▇▇▇　何校滅耳，凶。

六五：▇▇▇　▇▇▇　噬乾肉，得黃金，貞厲，无咎。

九四：▇▇▇▇▇▇▇　噬乾胏，得金矢，利艱貞，吉。

六三：▇▇▇　▇▇▇　噬臘肉，遇毒；小吝，无咎。

六二：▇▇▇　▇▇▇　噬膚滅鼻，无咎

初九：▇▇▇▇▇▇▇　屨校滅趾，无咎。





# ䷕ 賁 

亨。小利有攸往。

上九：▇▇▇▇▇▇▇　白賁，无咎。

六五：▇▇▇　▇▇▇　賁于丘園，束帛戔戔，吝，終吉。

六四：▇▇▇　▇▇▇　賁如皤如，白馬翰如，匪寇婚媾。

九三：▇▇▇▇▇▇▇　賁如濡如，永貞吉。

六二：▇▇▇　▇▇▇　賁其須。

初九：▇▇▇▇▇▇▇　賁其趾，舍車而徒。





# ䷖ 剝 

不利有攸往。

上九：▇▇▇▇▇▇▇　碩果不食，君子得輿，小人剝廬。

六五：▇▇▇　▇▇▇　貫魚，以宮人寵，无不利。

六四：▇▇▇　▇▇▇　剝床以膚，凶。

六三：▇▇▇　▇▇▇　剝之，无咎。

六二：▇▇▇　▇▇▇　剝床以辨，蔑貞凶。

初六：▇▇▇　▇▇▇　剝床以足，蔑貞凶。





# ䷗ 復 

亨。出入无疾，朋來无咎。反復其道，七日來復，利有攸往。

上六：▇▇▇　▇▇▇　迷復，凶，有災眚。用行師，終有大敗，以其國君，凶；至于十年，不克征。

六五：▇▇▇　▇▇▇　敦復，无悔。

六四：▇▇▇　▇▇▇　中行獨復。

六三：▇▇▇　▇▇▇　頻復，厲无咎。

六二：▇▇▇　▇▇▇　休復，吉。

初九：▇▇▇▇▇▇▇　不遠復，无祗悔，元吉。





# ䷘ 无妄 

元亨，利貞。其匪正有眚，不利有攸往。

上九：▇▇▇▇▇▇▇　无妄，行有眚，无攸利。

九五：▇▇▇▇▇▇▇　无妄之疾，勿藥有喜。

九四：▇▇▇▇▇▇▇　可貞，无咎。

六三：▇▇▇　▇▇▇　无妄之災，或繫之牛，行人之得，邑人之災。

六二：▇▇▇　▇▇▇　不耕獲，不菑畬，則利有攸往。

初九：▇▇▇▇▇▇▇　无妄，往吉。





# ䷙ 大畜

利貞，不家食吉，利涉大川。

上九：▇▇▇▇▇▇▇　何天之衢，亨。

六五：▇▇▇　▇▇▇　豶豕之牙，吉。

六四：▇▇▇　▇▇▇　童牛之牿，元吉。

九三：▇▇▇▇▇▇▇　良馬逐，利艱貞。曰閑輿衛，利有攸往。

九二：▇▇▇▇▇▇▇　輿說輹。

初九：▇▇▇▇▇▇▇　有厲利已。





# ䷚ 頤 

貞吉。觀頤，自求口實。

上九：▇▇▇▇▇▇▇　由頤，厲吉，利涉大川。

六五：▇▇▇　▇▇▇　拂經，居貞吉，不可涉大川。

六四：▇▇▇　▇▇▇　顛頤，吉，虎視眈眈，其欲逐逐，无咎。

六三：▇▇▇　▇▇▇　拂頤，貞凶，十年勿用，无攸利。

六二：▇▇▇　▇▇▇　顛頤，拂經，于丘頤，征凶。

初九：▇▇▇▇▇▇▇　舍爾靈龜，觀我朵頤，凶。





# ䷛ 大過 

棟橈，利有攸往，亨。

上六：▇▇▇　▇▇▇　過涉滅頂，凶，无咎。

九五：▇▇▇▇▇▇▇　枯楊生華，老婦得士夫，无咎无譽。

九四：▇▇▇▇▇▇▇　棟隆，吉；有它吝。

九三：▇▇▇▇▇▇▇　棟橈，凶。

九二：▇▇▇▇▇▇▇　枯楊生稊，老夫得其女妻，无不利。

初六：▇▇▇　▇▇▇　藉用白茅，无咎。





# ䷜ 坎 

習坎，有孚，維心亨，行有尚。

上六：▇▇▇　▇▇▇　係用徽纆，寘于叢棘，三歲不得，凶。

九五：▇▇▇▇▇▇▇　坎不盈，祗既平，无咎。

六四：▇▇▇　▇▇▇　樽酒簋貳，用缶，納約自牖，終无咎。

六三：▇▇▇　▇▇▇　來之坎坎，險且枕，入于坎窞，勿用。

九二：▇▇▇▇▇▇▇　坎有險，求小得。

初六：▇▇▇　▇▇▇　習坎，入于坎窞，凶。





# ䷝ 離 

利貞，亨。畜牝牛，吉。

上九：▇▇▇▇▇▇▇　王用出征，有嘉折首，獲匪其醜，无咎。

六五：▇▇▇　▇▇▇　出涕沱若，戚嗟若，吉。

九四：▇▇▇▇▇▇▇　突如其來如，焚如，死如，棄如。

九三：▇▇▇▇▇▇▇　日昃之離，不鼓缶而歌，則大耋之嗟，凶。

六二：▇▇▇　▇▇▇　黃離，元吉。

初九：▇▇▇▇▇▇▇　履錯然，敬之无咎。





# ䷞ 咸 

亨，利貞，取女吉。

上六：▇▇▇　▇▇▇　咸其輔頰舌。

九五：▇▇▇▇▇▇▇　咸其脢，无悔。

九四：▇▇▇▇▇▇▇　貞吉，悔亡，憧憧往來，朋從爾思。

九三：▇▇▇▇▇▇▇　咸其股，執其隨，往吝。

六二：▇▇▇　▇▇▇　咸其腓，凶，居吉。

初六：▇▇▇　▇▇▇　咸其拇。





# ䷟ 恆 

亨，无咎，利貞，利有攸往。

上六：▇▇▇　▇▇▇　振恆，凶。

六五：▇▇▇　▇▇▇　恆其德，貞，婦人吉，夫子凶。

九四：▇▇▇▇▇▇▇　田无禽。

九三：▇▇▇▇▇▇▇　不恆其德，或承之羞，貞吝。

六二：▇▇▇▇▇▇▇　悔亡。

初六：▇▇▇　▇▇▇　浚恆，貞凶，无攸利。





# ䷠ 遯 

亨，小利貞。

上九：▇▇▇▇▇▇▇　肥遯，无不利。

九五：▇▇▇▇▇▇▇　嘉遯，貞吉。

九四：▇▇▇▇▇▇▇　好遯，君子吉，小人否。

九三：▇▇▇▇▇▇▇　係遯，有疾厲，畜臣妾吉。

六二：▇▇▇　▇▇▇　執之用黃牛之革，莫之勝說。

初六：▇▇▇　▇▇▇　遯尾，厲，勿用有攸往。





# ䷡ 大壯

利貞。

上六：▇▇▇　▇▇▇　羝羊觸藩，不能退，不能遂，无攸利，艱則吉。

六五：▇▇▇　▇▇▇　喪羊于易，无悔。

九四：▇▇▇▇▇▇▇　貞吉悔亡，藩決不羸，壯于大輿之輹。

九三：▇▇▇▇▇▇▇　小人用壯，君子用罔，貞厲。羝羊觸藩，羸其角。

九二：▇▇▇▇▇▇▇　貞吉。

初九：▇▇▇▇▇▇▇　壯于趾，征凶，有孚。





# ䷢ 晉 

康侯用錫馬蕃庶，晝日三接。

上九：▇▇▇▇▇▇▇　晉其角，維用伐邑，厲吉无咎，貞吝。

六五：▇▇▇　▇▇▇　悔亡，失得勿恤，往吉，无不利。

九四：▇▇▇▇▇▇▇　晉如碩鼠，貞厲。

六三：▇▇▇　▇▇▇　眾允，悔亡。

六二：▇▇▇　▇▇▇　晉如，愁如，貞吉。受茲介福，于其王母。

初六：▇▇▇　▇▇▇　晉如，摧如，貞吉。罔孚，裕无咎。





# ䷣ 明夷 

利艱貞。

上六：▇▇▇　▇▇▇　不明晦，初登于天，後入于地。

六五：▇▇▇　▇▇▇　箕子之明夷，利貞。

六四：▇▇▇　▇▇▇　入于左腹，獲明夷之心，出于門庭。

九三：▇▇▇▇▇▇▇　明夷于南狩，得其大首，不可疾貞。

六二：▇▇▇　▇▇▇　明夷，夷于左股，用拯馬壯，吉。

初九：▇▇▇▇▇▇▇　明夷于飛，垂其翼。君子于行，三日不食，有攸往，主人有言。





# ䷤ 家人 

利女貞。

上九：▇▇▇▇▇▇▇　有孚威如，終吉。

九五：▇▇▇▇▇▇▇　王假有家，勿恤，往吉。

六四：▇▇▇　▇▇▇　富家，大吉。

九三：▇▇▇▇▇▇▇　家人嗃嗃，悔厲吉；婦子嘻嘻，終吝。

六二：▇▇▇　▇▇▇　无攸遂，在中饋，貞吉。

初九：▇▇▇▇▇▇▇　閑有家，悔亡。





# ䷥ 睽

小事吉。

上九：▇▇▇▇▇▇▇　睽孤，見豕負塗，載鬼一車，先張之弧，後說之弧，匪寇婚媾，往遇雨則吉。

六五：▇▇▇　▇▇▇　悔亡，厥宗噬膚，往何咎。

九四：▇▇▇▇▇▇▇　睽孤，遇元夫，交孚，厲无咎。

六三：▇▇▇　▇▇▇　見輿曳，其牛掣，其人天且劓，无初有終。

九二：▇▇▇▇▇▇▇　遇主于巷，无咎。

初九：▇▇▇▇▇▇▇　悔亡，喪馬勿逐，自復；見惡人无咎。





# ䷦ 蹇 

利西南，不利東北；利見大人，貞吉。

上六：▇▇▇　▇▇▇　往蹇來碩，吉；利見大人。

九五：▇▇▇▇▇▇▇　大蹇朋來。

六四：▇▇▇　▇▇▇　往蹇來連。

九三：▇▇▇▇▇▇▇　往蹇來反。

六二：▇▇▇　▇▇▇　王臣蹇蹇，匪躬之故。

初六：▇▇▇　▇▇▇　往蹇，來譽。





# ䷧ 解 

利西南，无所往，其來復吉。有攸往，夙吉。

上六：▇▇▇　▇▇▇　公用射隼于高墉之上，獲之，无不利。

六五：▇▇▇　▇▇▇　君子維有解，吉；有孚于小人。

九四：▇▇▇▇▇▇▇　解而拇，朋至斯孚。

六三：▇▇▇　▇▇▇　負且乘，致寇至，貞吝。

九二：▇▇▇▇▇▇▇　田獲三狐，得黃矢，貞吉。

初六：▇▇▇　▇▇▇　无咎。





# ䷨ 損 

有孚，元吉，无咎，可貞，利有攸往。曷之用，二簋可用享。

上九：▇▇▇▇▇▇▇　弗損益之，无咎，貞吉，有攸往，得臣无家。

六五：▇▇▇　▇▇▇　或益之，十朋之龜弗克違，元吉。

六四：▇▇▇　▇▇▇　損其疾，使遄有喜，无咎。

六三：▇▇▇　▇▇▇　三人行，則損一人；一人行，則得其友。

九二：▇▇▇▇▇▇▇　利貞，征凶，弗損，益之。

初九：▇▇▇▇▇▇▇　巳事遄往，无咎，酌損之。





# ䷩ 益 

利有攸往，利涉大川。

上九：▇▇▇▇▇▇▇　莫益之，或擊之，立心勿恆，凶。

九五：▇▇▇▇▇▇▇　有孚惠心，勿問元吉。有孚惠我德。

六四：▇▇▇　▇▇▇　中行，告公從。利用為依遷國。

六三：▇▇▇　▇▇▇　益之用凶事，无咎。有孚中行，告公用圭。

六二：▇▇▇　▇▇▇　或益之，十朋之龜弗克違，永貞吉。王用享于帝，吉。

初九：▇▇▇▇▇▇▇　利用為大作，元吉，无咎。





# ䷪ 夬 

揚于王庭，孚號，有厲，告自邑，不利即戎，利有攸往。

上六：▇▇▇　▇▇▇　无號，終有凶。

九五：▇▇▇▇▇▇▇　莧陸夬夬，中行无咎。

九四：▇▇▇▇▇▇▇　臀无膚，其行次且。牽羊悔亡，聞言不信。

九三：▇▇▇▇▇▇▇　壯于頄，有凶。君子夬夬，獨行，遇雨，若濡，有慍，无咎。

九二：▇▇▇▇▇▇▇　惕號，莫夜有戎，勿恤。

初九：▇▇▇▇▇▇▇　壯于前趾，往不勝為咎。





# ䷫ 姤 

女壯，勿用取女。

上九：▇▇▇▇▇▇▇　姤其角，吝，无咎。

九五：▇▇▇▇▇▇▇　以杞包瓜，含章，有隕自天。

九四：▇▇▇▇▇▇▇　包无魚，起凶。

九三：▇▇▇▇▇▇▇　臀无膚，其行次且，厲，无大咎。

九二：▇▇▇▇▇▇▇　包有魚，无咎，不利賓。

初六：▇▇▇　▇▇▇　繫于金柅，貞吉，有攸往，見凶，羸豕孚蹢躅。





# ䷬ 萃 

亨。王假有廟，利見大人，亨，利貞。用大牲吉，利有攸往。

上六：▇▇▇　▇▇▇　齎咨涕洟，无咎。

九五：▇▇▇▇▇▇▇　萃有位，无咎。匪孚，元永貞，悔亡。

九四：▇▇▇▇▇▇▇　大吉，无咎。

六三：▇▇▇　▇▇▇　萃如，嗟如，无攸利，往无咎，小吝。

六二：▇▇▇　▇▇▇　引吉，无咎，孚乃利用禴。

初六：▇▇▇　▇▇▇　有孚不終，乃亂乃萃，若號一握為笑，勿恤，往无咎。





# ䷭ 升 

元亨，用見大人，勿恤，南征吉。

上六：▇▇▇　▇▇▇　冥升，利于不息之貞。

六五：▇▇▇　▇▇▇　貞吉，升階。

六四：▇▇▇　▇▇▇　王用亨于岐山，吉无咎。

九三：▇▇▇▇▇▇▇　升虛邑。

九二：▇▇▇▇▇▇▇　孚乃利用禴，无咎。

初六：▇▇▇　▇▇▇　允升，大吉。





# ䷮ 困 

亨，貞，大人吉，无咎，有言不信。

上六：▇▇▇　▇▇▇　困于葛藟，于臲卼，曰動悔。有悔，征吉。

九五：▇▇▇▇▇▇▇　劓刖，困于赤紱，乃徐有說，利用祭祀。

九四：▇▇▇▇▇▇▇　來徐徐，困于金車，吝，有終。

六三：▇▇▇　▇▇▇　困于石，據于蒺蔾，入于其宮，不見其妻，凶。

九二：▇▇▇▇▇▇▇　困于酒食，朱紱方來，利用享祀，征凶，无咎。

初六：▇▇▇　▇▇▇　臀困于株木，入于幽谷，三歲不覿。





# ䷯ 井 

改邑不改井，无喪无得，往來井井。汔至，亦未繘井，羸其瓶，凶。

上六：▇▇▇　▇▇▇　井收勿幕，有孚元吉。

九五：▇▇▇▇▇▇▇　井冽，寒泉食。

六四：▇▇▇　▇▇▇　井甃，无咎。

九三：▇▇▇▇▇▇▇　井渫不食，為我心惻，可用汲，王明，並受其福。

九二：▇▇▇▇▇▇▇　井谷射鮒，瓮敝漏。

初六：▇▇▇　▇▇▇　井泥不食，舊井无禽。





# ䷰ 革 

巳日乃孚，元亨利貞，悔亡。

上六：▇▇▇　▇▇▇　君子豹變，小人革面，征凶，居貞吉。

九五：▇▇▇▇▇▇▇　大人虎變，未占有孚。

九四：▇▇▇▇▇▇▇　悔亡，有孚改命，吉。

九三：▇▇▇▇▇▇▇　征凶，貞厲，革言三就，有孚。

六二：▇▇▇　▇▇▇　巳日乃革之，征吉，无咎。

初九：▇▇▇▇▇▇▇　鞏用黃牛之革。







# ䷱ 鼎 

元吉，亨。

上九：▇▇▇▇▇▇▇　鼎玉鉉，大吉，无不利。

六五：▇▇▇　▇▇▇　鼎黃耳，金鉉，利貞。

九四：▇▇▇▇▇▇▇　鼎折足，覆公餗，其形渥，凶。

九三：▇▇▇▇▇▇▇　鼎耳革，其行塞，雉膏不食，方雨虧悔，終吉。

九二：▇▇▇▇▇▇▇　鼎有實，我仇有疾，不我能即，吉。

初六：▇▇▇　▇▇▇　鼎顛趾，利出否，得妾以其子，无咎。





# ䷲ 震 

亨。震來虩虩，笑言啞啞。震驚百里，不喪匕鬯。

上六：▇▇▇　▇▇▇　震索索，視矍矍，征凶。震不于其躬，于其鄰，无咎。婚媾有言。

六五：▇▇▇　▇▇▇　震往來厲，億无喪，有事。

九四：▇▇▇▇▇▇▇　震遂泥。

六三：▇▇▇　▇▇▇　震蘇蘇，震行无眚。

六二：▇▇▇　▇▇▇　震來厲，億喪貝，躋于九陵，勿逐，七日得。

初九：▇▇▇▇▇▇▇　震來虩虩，後笑言啞啞，吉。





# ䷳ 艮 

艮其背，不獲其身，行其庭，不見其人，无咎。

上九：▇▇▇▇▇▇▇　敦艮，吉。

六五：▇▇▇　▇▇▇　艮其輔，言有序，悔亡。

六四：▇▇▇　▇▇▇　艮其身，无咎。

九三：▇▇▇▇▇▇▇　艮其限，列其夤，厲薰心。

六二：▇▇▇　▇▇▇　艮其腓，不拯其隨，其心不快。

初六：▇▇▇　▇▇▇　艮其趾，无咎，利永貞。





# ䷴ 漸 

女歸吉，利貞。

上九：▇▇▇▇▇▇▇　鴻漸于陸，其羽可用為儀，吉。

九五：▇▇▇▇▇▇▇　鴻漸于陵，婦三歲不孕，終莫之勝，吉。

六四：▇▇▇　▇▇▇　鴻漸于木，或得其桷，无咎。

九三：▇▇▇▇▇▇▇　鴻漸于陸，夫征不復，婦孕不育，凶；利禦寇。

六二：▇▇▇　▇▇▇　鴻漸于磐，飲食衎衎，吉。

初六：▇▇▇　▇▇▇　鴻漸于干，小子厲，有言，无咎。





# ䷵ 歸妹 

征凶，无攸利。

上六：▇▇▇　▇▇▇　女承筐无實，士刲羊无血，无攸利。

六五：▇▇▇　▇▇▇　帝乙歸妹，其君之袂，不如其娣之袂良，月幾望，吉。

九四：▇▇▇▇▇▇▇　歸妹愆期，遲歸有時。

六三：▇▇▇　▇▇▇　歸妹以須，反歸以娣。

九二：▇▇▇▇▇▇▇　眇能視，利幽人之貞。

初九：▇▇▇▇▇▇▇　歸妹以娣，跛能履，征吉。





# ䷶ 豐 

亨，王假之，勿憂，宜日中。

上六：▇▇▇　▇▇▇　豐其屋，蔀其家，闚其戶，闃其无人，三歲不覿，凶。

六五：▇▇▇　▇▇▇　來章，有慶譽，吉。

九四：▇▇▇▇▇▇▇　豐其蔀，日中見斗，遇其夷主，吉。

九三：▇▇▇▇▇▇▇　豐其沛，日中見沬，折其右肱，无咎。

六二：▇▇▇　▇▇▇　豐其蔀，日中見斗，往得疑疾，有孚發若，吉。

初九：▇▇▇▇▇▇▇　遇其配主，雖旬无咎，往有尚。





# ䷷ 旅

小亨，旅貞吉。

上九：▇▇▇▇▇▇▇　鳥焚其巢，旅人先笑後號咷。喪牛于易，凶。

六五：▇▇▇　▇▇▇　射雉一矢亡，終以譽命。

九四：▇▇▇▇▇▇▇　旅于處，得其資斧，我心不快。

九三：▇▇▇▇▇▇▇　旅焚其次，喪其童僕，貞厲。

六二：▇▇▇　▇▇▇　旅即次，懷其資，得童僕貞。

初六：▇▇▇　▇▇▇　旅瑣瑣，斯其所取災。





# ䷸ 巽 

小亨，利攸往，利見大人。

上九：▇▇▇▇▇▇▇　巽在床下，喪其資斧，貞凶。

九五：▇▇▇▇▇▇▇　貞吉悔亡，无不利。无初有終，先庚三日，後庚三日，吉。

六四：▇▇▇　▇▇▇　悔亡，田獲三品。

九三：▇▇▇▇▇▇▇　頻巽，吝。

九二：▇▇▇▇▇▇▇　巽在床下，用史巫紛若，吉，无咎。

初六：▇▇▇　▇▇▇　進退，利武人之貞。





# ䷹ 兌 

亨，利貞。

上六：▇▇▇　▇▇▇　引兌。

九五：▇▇▇▇▇▇▇　孚于剝，有厲。

九四：▇▇▇▇▇▇▇　商兌，未寧，介疾有喜。

六三：▇▇▇　▇▇▇　來兌，凶。

九二：▇▇▇▇▇▇▇　孚兌，吉，悔亡。

初九：▇▇▇▇▇▇▇　和兌，吉。





# ䷺ 渙 

亨。王假有廟，利涉大川，利貞。

上九：▇▇▇▇▇▇▇　渙其血，去逖出，无咎。

九五：▇▇▇▇▇▇▇　渙汗其大號，渙王居，无咎。

六四：▇▇▇　▇▇▇　渙其群，元吉。渙有丘，匪夷所思。

六三：▇▇▇　▇▇▇　渙其躬，无悔。

九二：▇▇▇▇▇▇▇　渙奔其机，悔亡。

初六：▇▇▇　▇▇▇　用拯馬壯，吉。





# ䷻ 節 

亨。苦節，不可貞。

上六：▇▇▇　▇▇▇　苦節，貞凶，悔亡。

九五：▇▇▇▇▇▇▇　甘節，吉；往有尚。

六四：▇▇▇　▇▇▇　安節，亨。

六三：▇▇▇　▇▇▇　不節若，則嗟若，无咎。

九二：▇▇▇▇▇▇▇　不出門庭，凶。

初九：▇▇▇▇▇▇▇　不出戶庭，无咎。





# ䷼ 中孚 

豚魚吉，利涉大川，利貞。

上九：▇▇▇▇▇▇▇　翰音登于天，貞凶。

九五：▇▇▇▇▇▇▇　有孚攣如，无咎。

六四：▇▇▇　▇▇▇　月幾望，馬匹亡，无咎。

六三：▇▇▇　▇▇▇　得敵，或鼓或罷，或泣或歌。

九二：▇▇▇▇▇▇▇　鳴鶴在陰，其子和之，我有好爵，吾與爾靡之。

初九：▇▇▇▇▇▇▇　虞吉，有它不燕。





# ䷽ 小過 

亨，利貞，可小事，不可大事。飛鳥遺之音，不宜上，宜下，大吉。

上六：▇▇▇　▇▇▇　弗遇過之，飛鳥離之，凶，是謂災眚。

六五：▇▇▇　▇▇▇　密雲不雨，自我西郊，公弋取彼在穴。

九四：▇▇▇▇▇▇▇　无咎，弗過遇之。往厲必戒，勿用永貞。

九三：▇▇▇▇▇▇▇　弗過防之，從或戕之，凶。

六二：▇▇▇　▇▇▇　過其祖，遇其妣；不及其君，遇其臣；无咎。

初六：▇▇▇　▇▇▇　飛鳥以凶。







# ䷾ 既濟 

亨，小利貞，初吉終亂。

上六：▇▇▇　▇▇▇　濡其首，厲。

九五：▇▇▇▇▇▇▇　東鄰殺牛，不如西鄰之禴祭，實受其福。

六四：▇▇▇　▇▇▇　繻有衣袽，終日戒。

九三：▇▇▇▇▇▇▇　高宗伐鬼方，三年克之，小人勿用。

六二：▇▇▇　▇▇▇　婦喪其茀，勿逐，七日得。

初九：▇▇▇▇▇▇▇　曳其輪，濡其尾，无咎。







# ䷿ 未濟 

亨，小狐汔濟，濡其尾，无攸利。

上九：▇▇▇▇▇▇▇　有孚于飲酒，无咎，濡其首，有孚失是。

六五：▇▇▇　▇▇▇　貞吉，无悔，君子之光，有孚，吉。

九四：▇▇▇▇▇▇▇　貞吉，悔亡，震用伐鬼方，三年有賞于大國。

六三：▇▇▇　▇▇▇　未濟，征凶，利涉大川。

九二：▇▇▇▇▇▇▇　曳其輪，貞吉。

初六：▇▇▇　▇▇▇　濡其尾，吝。

