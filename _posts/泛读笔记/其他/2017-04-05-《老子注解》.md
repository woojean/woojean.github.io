---
layout: post
title:  "《老子注解》"
date: 2017-04-05 00:06:00
categories: 泛读笔记
tags: 〇
excerpt: ""
---

[本文地址](http://www.woojean.com/2017/04/05/%E8%80%81%E5%AD%90%E6%B3%A8%E8%A7%A3/)

* content
{:toc}

# 速记表

|           |           |           |           |           |           |           |           |           |
| --------- | --------- | --------- | --------- | --------- | --------- | --------- | --------- | --------- |
| 1 **体道**  | 2 **养身**  | 3 **安民**  | 4 **无源**  | 5 **虚用**  | 6 **成象**  | 7 **韬光**  | 8 **易性**  | 9 **运夷**  |
| 10 **能为** | 11 **无用** | 12 **检欲** | 13 **厌耻** | 14 **赞玄** | 15 **显德** | 16 **归根** | 17 **淳风** | 18 **俗薄** |
| 19 **還淳** | 20 **异俗** | 21 **虚心** | 22 **益谦** | 23 **虚无** | 24 **苦恩** | 25 **象元** | 26 **重德** | 27 **巧用** |
| 28 **反朴** | 29 **无为** | 30 **俭武** | 31 **偃武** | 32 **圣德** | 33 **辩德** | 34 **任成** | 35 **仁德** | 36 **微明** |
| 37 **为政** | 38 **论德** | 39 **法本** | 40 **去用** | 41 **同异** | 42 **道化** | 43 **遍用** | 44 **立戒** | 45 **洪德** |
| 46 **俭欲** | 47 **鉴远** | 48 **忘知** | 49 **任德** | 50 **贵生** | 51 **养德** | 52 **归元** | 53 **益证** | 54 **修观** |
| 55 **玄符** | 56 **玄徳** | 57 **淳风** | 58 **顺化** | 59 **守道** | 60 **居位** | 61 **谦徳** | 62 **为道** | 63 **恩始** |
| 64 **守微** | 65 **淳徳** | 66 **后己** | 67 **三宝** | 68 **配天** | 69 **玄用** | 70 **知难** | 71 **知病** | 72 **爱己** |
| 73 **任为** | 74 **制惑** | 75 **贪损** | 76 **戒强** | 77 **天道** | 78 **任信** | 79 **任契** | 80 **独立** | 81 **显质** |



# 《老子注解》

## 《道篇》

### 一 体道

**道`道者，萬物之所然也，萬理之所稽也`，可道`[取道，践行，即从那里走]`非常道。**

**名，可名非常名。**

**無名，天地之始。**

**有名，萬物之母。**

**故，**

**常無欲，以觀其妙。**

**常有欲，以觀其徼。**

**兩者同出`[无欲、有欲同出人心]`，異名同謂。**

**玄之又玄，眾妙之門。**



### 二 养身

**天下皆知美，為美，斯惡已。**

**皆知善，為善，斯不善已。**

**故，**

**有無相生，難易相成，**

**長短相形，高下相傾，**

**音聲相和，前後相隨。**

**是以，**

**聖人處無為之事，行不言之教。**

**萬物作焉而不為始。**

**生而不有，為而不恃，功成而弗居。**

**夫唯弗居，是以不去。**



### 三 安民

**不尚賢，使民不爭。**

**不貴難得之貨，使民不為盜。**

**不見可欲，使心不亂。**

**是以，**

**聖人之治，**

**虛其心，實其腹，**

**弱其誌，強其骨。**

**常使民無知無欲，使夫知者不敢為也。**

**為無為，則無不治。**



### 四 无源

**道沖`[沖：虚，不可见]`，而用之或不盈。**

**淵兮似萬物之宗，湛兮似或存。**

**吾不知誰之子，象帝之先。**



### 五 虚用

**天地不仁，以萬物為芻狗。**

**聖人不仁，以百姓為芻狗。**

**天地之間，其猶橐籥乎？**

**虛而不屈，動而愈出。多闻數窮，不若守于中`[守于中即守于我，我生于道（造物主），即遵从道的安排，相信天之所赋]`。**



### 六 成象

**谷神`[空虚之神，即道]`不死，是謂玄牝。**

**玄牝之門，是謂天地根。**

**綿綿`[綿綿：冥冥，无形之象]`若存，用之不勤**。



### 七 韬光

**天長地久。**

**天地所以能長且久者，以其不自生，故能長生。**

**是以聖人後其身而身先，外其身而身存。**

**以其無私，故能成其私。**





### 八 易性

**上善若水。**

**水善利萬物而不爭，處眾人之所惡，故幾於道。**

**居善地`[地：安于卑下；淵：深沉]`。**

**心善淵**。
**與善信。**

**正`[正：政；治：有条理]`善治**。
**事善能。**

**動善時。**
**夫唯不爭，故無尤**`[不犯过错]`。



### 九 运夷

**持而盈之，不如其已。**

**揣而銳之，不可長保。**

**金玉滿堂，莫之能守。**

**富貴而驕，自遺其咎。**

**功遂身退，天之道哉。**



### 十 能为

**營`[人体中的血液和养分等作用]`魄抱一，能無離乎？**

**專氣致柔，能嬰兒乎？**

**滌除玄覽`[清除杂念，深入静观]`，能無疵乎？**

**愛民治國，能無知乎？**

**天門開闔，能為雌乎？**`[感官与外界接触，能守静吗]`

**明白四達，能無知乎？**

**生之、畜之，生而不有，长而不宰，是谓玄德。**



### 十一 无用

**三十輻，共一轂，當其無，有車之用。**

**燃埴以為器，當其無，有器之用。**

**鑿護牖以為室，當其無，有室之用。**

**故有之以為利，無之以為用。**`["有"所给与人的便利是因为"无"的作用]`



### 十二 检欲

**五色令人目盲。**

**五音令人耳聾。**

**五味令人口爽**。

**馳騁田獵，令人心發狂。**

**難得之貨，令人行妨。**

**是以聖人為腹不為目，故去彼取此。**



### 十三 厌耻

**寵辱若驚，貴大患若身**。

**何謂寵辱若驚？**

**寵為下，得之若驚，失之若驚，是謂寵辱若驚。**

**何謂貴大患若身？**

**吾所以有大患者，為吾有身，及吾無身，吾有何患？**

**故貴以身為天下，若可寄天下，**

**愛以身為天下，若可託天下。**



### 十四 赞玄

**視之不見，名曰夷。**
**聽之不聞，名曰希。**
**搏之不得，名曰微。**
**此三者不可致計`[致計：追究]`，故混而為一。**
**其上不皦，其下不昧。**
**繩繩不可名，復歸於無物。**
**是謂無狀之狀，無物之象，是謂惚恍**
**迎之不見其首，隨之不見其後。**
**執今之道以禦今之有，能知古始，是謂道紀`紀：纲纪，纲领`。**



### 十五 显德

**古之善為道者，微妙玄通，深不可識。**

**夫唯不可識，故強為之容。**

**豫`[事先谨慎]`兮，若冬涉川。**

**猶`[反复考虑]`兮，若畏四鄰。**

**儼`[恭敬严肃；]`兮，其若客。**

**渙兮，若冰之將釋。**

**敦兮，其若樸。**

**曠兮，其若谷。**

**混兮，其若濁。**

**孰能濁以靜之徐清？**

**孰能安以久動之徐生？**

**保此道者，不欲盈。**

**夫唯不盈，故能蔽而新成。**



### 十六 归根

**致虛極，守靜篤。**

**萬物並作，吾以觀復**`[观其往复循环；]`。

**夫物蕓蕓，各復歸其根。**

**歸根曰靜，是謂復命。**

**復命曰常，知常曰明，不知常，妄作，兇。**

**知常容，容乃公，公乃王，王乃天，天乃道，道乃久，沒身不殆。**



### 十七 淳风

**太上，下知有之。**

**其次，親而譽之。**

**其次，畏之。**

**其次，侮之。**

**悠兮，其貴言。**

**功成事遂，百姓皆謂我自然。**



### 十八 俗薄

**大道廢，有仁義。**

**智慧出，有大偽。**

**六親不和，有孝慈。**

**國家昏亂，有忠臣。**



### 十九 還淳

**絕聖棄智，民利百倍。**

**絕仁棄義，民復孝慈。**

**絕巧棄利，盜賊無有。**

**此三者以為文不足。**`以上三条（消极的表述）作为成文的理论是不够的`

**故令有所屬：見素抱樸，少私寡欲，絕學無憂。**



### 二十 异俗

**唯之與阿，相去幾何？**

**善之與惡，相去若何？**

**人之所畏，不可不畏。**

**荒兮其未央哉！**`从洪荒时期就是这样，到现在还没有停止`

**眾人熙熙，如享太牢，如春登臺。**

**我獨泊兮其未兆，如嬰兒之未孩，儽儽`疲倦的样子`兮若無所歸。**

**眾人皆有餘，而我獨若遺。**

**我愚人之心也哉！**

**噸噸兮，俗人昭昭，我獨若昏。**

**俗人察察，我獨悶悶。**

**澹（dan，辽阔）兮其若海，飂兮若無止，**

**眾人皆有以，而我獨頑似鄙。**

**我獨異於人，而貴食母`母：根本`。**



### 二十一 虚心

**孔德之容，唯道是從。**

**道之為物，唯恍唯惚。**

**惚兮恍兮，其中有象。**

**恍兮惚兮，其中有物。**

**窈兮冥兮，其中有精。**

**其精甚真，其中有信。**

**自古及今，其名不去，以閱眾父`眾父：万物的开始`。**

**吾何以知眾父之狀哉？以此。**



### 二十二 益谦

**曲`委屈`則全，枉`弯曲`則直，窪`洼`則盈，弊則新，少則得，多則惑。**

**是以聖人抱一為天下式。**

**不自見，故明。**

**不自是，故彰。**

**不自伐，故有功。**

**不自矜，故長。**

**夫唯不爭，故天下莫能與之爭。**

**古之所謂曲則全者，豈虛言哉！誠全而歸之。**



### 二十三 虚无

**希言自然，故飄風不終朝，驟雨不終日。**

**孰為此者？天地。**

**天地尚不能久，而況於人乎？**

**故從事於道者，同於道。德者，同於德。失者，同於失。**

**同於道者，道亦樂得之。**

**同於德者，德亦樂得之。**

**同於失者，失亦樂得之。**

**信不足焉，有不信焉。**`对于道信心不足，才不信任道的存在。无疑即是有信`



### 二十四 苦恩

**跂者不立，跨者不行。**

**自見者不明，自是者不彰。**

**自伐者無功，自矜者不長。**

**其在道也，曰：餘食贅行，物或惡之，故有道者不處。**



### 二十五 象元

**有物混成，先天地生。**

**寂`无声`兮寥`无形`兮，獨立不改，周行而不殆，可以為天下母。**

**吾不知其名，字之曰道，強為之名曰大。**

**大曰逝，逝曰遠，遠曰反。**`大、逝、远，都是道的名`

**故道大，天大，地大，人亦大。**

**域中有四大，而人居其一焉。**

**人法地，地法天，天法道，道法自然。**



### 二十六 重德

**重為輕根，靜為躁君。**

**是以聖人終日行不離輜重。**

**雖有榮觀，燕處超然。**

**奈何萬乘之主，而以身輕天下？**

**輕則失本，躁則失君。**



### 二十七 巧用

**善行無轍跡。**

**善言無瑕讁。**

**善數不用籌策。**

**善閉無關鍵而不可開。**

**善結無繩約而不可解。**

**是以聖人常善救人，故無棄人。**

**常善救物，故無棄物。**

**是謂襲明。**

**故善人者，不善人之師。**

**不善人者，善人之資。**

**不貴其師，不愛其資，雖智大迷，是謂要妙。**



### 二十八 反朴

**知其雄，守其雌，為天下谿。**

**為天下谿，常德不離，復歸於嬰兒。**

**知其白，守其黑，為天下式。**

**為天下式，常德不忒，復歸於無極。**

**知其榮，守其辱，為天下谷。**

**為天下谷，常德乃足，復歸於樸。**

**樸散則為器，聖人用之，則為官長，故大制不割。**



### 二十九 无为

**將欲取天下而為之，吾見其不得已。**

**天下神器，不可為也，為者敗之，執者失之。**

**故物或行或隨，或墟或吹，或強或羸，或挫或隳`毁`。**

**是以聖人去甚，去奢，去泰。**



### 三十 俭武

**以道佐人主者，不以兵強天下，其事好還`还：报应`。**

**師之所處，荊棘生焉。**

**大軍之後，必有兇年。**

**善有果而已`达到目的就行了`，不敢以取強。**

**果而勿矜，果而勿伐，果而勿驕，果而不得已，果而勿強。**
**物壯則老，是謂不道，不道早已。**



### 三十一 偃武

**夫兵者，不祥之器，物或惡之，故有道者不處。**

**君子居則貴左，用兵則貴右。**

**兵者不祥之器，非君子之器，不得已而用之，恬淡為上。**

**勝而不美，而美之者，是樂殺人。**

**夫樂殺人者，則不可以得誌於天下矣。**

**吉事尚左，兇事尚右。**

**偏將軍居左，上將軍居右，言以喪禮處之。**

**殺人之眾，以哀悲泣之，戰勝以喪禮處之。**



### 三十二 圣德

**道常無名，樸雖小，天下莫能臣也。**

**侯王若能守之，萬物將自賓。**

**天地相合，以降甘露，民莫之令而自均。**

**始制有名，名亦既有，夫亦將知止，知止所以不殆。**

**譬道之在天下，猶川谷之與江海。**



### 三十三 辩德

**知人者智，自知者明。**

**勝人者有力，自勝者強。**

**知足`知足者不强行`者富，強行者有誌。**

**不失其所者`坚持立场`久，死而不亡者壽。**



### 三十四 任成

**大道泛兮，其可左右。**

**萬物恃之而生而不辭，功成不名有。衣養萬物而不為主。**

**常無欲，可名於小。**

**萬物歸焉，而不為主，可名為大。**

**以其終不自為大，故能成其大。**



### 三十五 仁德

**執大象，天下往。**

**往而不害，安平太。**

**樂與餌`音乐与美食`，過客止。**

**道之出口，淡乎其無味，**

**視之不足見，聽之不足聞，用之不足既。**`看不见、听不到、用不完`



### 三十六 微明

**將欲歙之，必固`暂且`張之。**

**將欲弱之，必固強之。**

**將欲廢之，必固興之。**

**將欲奪之，必固與之。**

**是謂微明。**

**柔弱勝剛強。**

**魚不可脫於淵，國之利器不可以示人。**



### 三十七 为政

**道常無為而無不為。**

**侯王若能守之，萬物將自化。**

**化而欲作，吾將鎮之以無名之樸。**

**鎮之以無名之樸，夫將不辱。**

**不辱以情，天地將自正。**





## 《德篇》


### 三十八 论德

**上德不德`不表现德`，是以有德。**

**下德不失德，是以無德。**

**上德無為而無以為，下德為之而有以為。**

**上仁為之而無以為`上仁有所表现，但并非是故意表现出来的`，上義為之而有以為。**

**上禮為之而莫之應，則攘臂而仍之`伸拳掳臂`。**

**故失道而後德，失德而後仁，失仁而後義，失義而後禮。**

**夫禮者，忠信之薄`忠信不足`，而亂之首。**

**前識者`先见之明`，道之華`華：假象`，而愚之始。**

**是以大丈夫處其厚`醇厚`，不居其薄，處其實，不居其華。**



### 三十九 法本

**昔之得一者，天得一以清，地得一以寧，神得一以靈，谷得一以盈，萬物得一以生，侯王得一以為天下正。其至之也。**

**天毋，已清將恐裂。地毋，已寧將恐發。神毋，已靈將恐歇。谷毋，已盈將恐竭。萬物毋，已生將恐滅。侯王毋，已貴高將恐蹶。**

**故，貴以賤為本，高以下為基。**

**是以侯王自稱孤，寡，不轂`不善`。**

**此非以賤為本耶？非乎？**

**故至譽無譽，不欲琭琭`美玉`如玉，珞珞`坚石`如石。**



### 四十 去用

**反者`走向反面`道之動，弱者道之用。**
**天下萬物生於有，有生於無。**



### 四十一 同异

**上士聞道，勤`积极`而行之。**

**中士聞道，若存若亡。**

**下士聞道，大笑之，不笑不足以為道。**

**故建言有之：**

**明道若昧，進道若退，夷道若纇`纇：崎岖，不平坦`。**

**上德若谷，太白若辱，廣德若不足。**

**建德若偷`偷：怠惰`，質真若渝`渝：庸俗`。**

**大方無隅，大器免成，大音希聲，大象無形。**

**道隱無名，夫唯道，善始且成。**



### 四十二 道化

**道生一，一生二，二生三，三生萬物。**`道从混沌状态不断分化`

**萬物負陰而抱陽，沖氣以為和。**`万物内涵阴阳对立的势力，因虚无的气而得到统一`

**人之所惡，唯孤、寡、不轂，而王公以為稱。**

**故物或損之而益，或益之而損。**

**人之所教，我亦教之。**

**強梁者不得其死，吾將以為教父`教父：教的开始`。**



### 四十三 遍用

**天下之至柔，馳騁`奔跑，穿来穿去`天下之至堅。**

**無有入無間。**

**吾是以知無為之益。**

**不言之教，無為之益，天下希及之。**



### 四十四 立戒

**名與身孰親？身與貨孰多？得與亡孰病`病：有害`？**

**是故：**

**甚愛必大費，多藏必厚亡。**

**知足不辱，知止不殆，可以長久。**



### 四十五 洪德

**大成若缺，其用不弊。**

**大盈若沖，其用不窮。**

**大直若屈，大巧若拙，大辯若訥。**

**躁`疾走`勝寒，靜勝熱。清靜為天下正。**



### 四十六 俭欲

**天下有道，卻走馬以糞`糞：种地`。**

**天下無道，戎馬生於郊`怀孕的母马也要上战场`。**

**禍莫大於不知足，咎莫大於欲得`欲得：贪得`。**

**故：**

**知足之足`满足于知足`，常足矣。**



### 四十七 鉴远

**不出户，知天下。**

**不闚牖，見天道。**

**其出彌遠，其知 `知：对道的了解` 彌少。**

**是以聖人不行而知，不見而明，不為而成。**



### 四十八 忘知

**為學日益，為道日損`損：减少`。**

**損之又損，以至於無為。**

**無為而無不為。**

**取天下常以無事，及其有事，不足以取天下。**



### 四十九 任德

**聖人無常心，以百姓心為心。**

**善者，吾善之，不善者，吾亦善之，德`得`善。**

**信者，吾信之，不信者，吾亦信之，德信。**

**聖人在天下，歙歙`谐和的样子`為天下渾其心，百姓皆註其耳目，聖人皆孩`孩：使像小孩一样`之。**



### 五十 贵生

**出生入死。`出生则入死，不能生存必然死亡`**

**生之徒，十有三，死之徒，十有三。**

**人之生，動之死地，十有三。夫何故？以其求生之厚。**

**蓋聞善攝`攝：保养`生者，陵行不遇兕虎，入軍不被甲兵，兕無所投其角，虎無所措其爪，兵無所容其刃。**

**夫何故？以其無死地`因为他没有进入死亡的范围`。**



### 五十一 养德

**道生之，德畜之，物形之而势成之。**

**是以：**

**萬物莫不尊道而貴德。**

**道之尊，德之貴，夫莫之命而常自然。**

**故道生之，德畜之，長之育之，亭`亭：结果实`之毒`毒：成熟`之，養之覆`覆：覆盖保护`之。**

**生而不有，為而不恃，長而不宰，是謂玄德。**



### 五十二 归元

**天下有始，以為天下母。**

**既得其母，以知其子。**

**既知其子，復守其母，沒身不殆。**

**塞其兌，閉其門，終身不勤。**

**開其兌，濟其事，終身不救。**

**見小曰明，守柔曰強。**

**用其光，復歸其明，無遺身殃，是為袭常。`袭：覆盖，暗藏，袭常即不显露的常道`**



### 五十三 益证

**使我介然`确实相信，毫无怀疑的样子`有知，行於大道，唯施`施：斜路`是畏。**

**大道甚夷，而民好徑。**

**朝`宫殿`甚除，田甚蕪，倉甚虛。**

**服文綵，帶利劍，厭`满足，足够`飲食，財貨有餘。**

**是謂盜芋`强盗头子`。非道也哉！**



### 五十四 修观

**善建者不拔`拔：动摇`，善抱者不脫，子孫以祭祀不輟。**

**修之於身，其德乃真。**

**修之於家，其德乃餘。**

**修之於鄉，其德乃長。**

**修之於國，其德乃豐。**

**修之於天下，其德乃普。**

**故：**

**以身觀身，以家觀家，以鄉觀鄉，以國觀國，以天下觀天下。**

**吾何以知天下然哉？以此。**



### 五十五 玄符

**含德之厚，比於赤子。**

**毒蟲不螫，猛獸不據，攫鳥不搏。骨弱筋柔而握固。未知牝牡之合而全作，精之至也。終日號而不嘎，和之至也。**

**知和曰常，知常曰明。**

**益生曰祥，心使氣曰強。物壯則老，謂之不道，不道早已。**



### 五十六 玄徳

**知者不言，言者不知。**

**塞其兌，閉其門，挫其銳，解其紛，和其光，同其塵，是謂玄同。**

**故不可得而親，不可得而疏，不可得而利，不可得而害，不可得而貴，不可得而賤。**

**故為天下貴。**



### 五十七 淳风

**以正治國，以奇用兵，以無事取天下。**

**吾何以知其然哉？**

**以此：**

**天下多忌諱，而民彌貧。**

**民多利器，國家滋昏。**

**人多伎巧，奇物滋起。**

**法令滋彰，盜賊多有。**

**故聖人雲：**

**我無為，而民自化。我好靜，而民自正。我無事，而民自富。我無欲，而民自樸。**



### 五十八 顺化

**其政悶悶`宽宏，宽大`，其民淳淳`纯厚忠诚`。**

**其政察察`琐碎苛严`，其民缺缺`不满意，抱怨`。**

**禍兮福之所倚，福兮禍之所伏。**

**孰知其極？其無正。正復為奇，善復為妖。**

**人之迷`迷惑`，其日固久。**

**是以聖人方而不割`割：生硬，不自然`，廉而不劌，直而不肆，光而不燿。**



### 五十九 守道

**治人，事天，莫若嗇。**

**夫唯嗇，是謂早服`早作准备`。**

**早服謂之重積德。**

**重積德則無不克。**

**無不克則莫知其極。**

**莫知其極，可以有國。**

**有國之母，可以長久。**

**是謂深根固柢，長生久視之道。**



### 六十 居位

**治大國若烹小鮮。**

**以道蒞天下，其鬼不神。**

**非其鬼不神，其神不傷人。**

**非其神不傷人，聖人亦不傷人。**

**夫兩不相傷，故德交歸焉。**



### 六十一 谦徳

**大國者下流，天下之交，天下之牝。**
**牝常以靜勝牡，以靜為下。**
**故大國以下小國，則取小國。**
**小國以下大國，則取大國。**
**故或下以取，或下而取。**
**大國不過欲兼畜人，小國不過欲入事人。**
**夫兩者各得其所欲，大者宜為下。**



### 六十二 为道

**道者，萬物之奧。**
**善人之寶，不善人之所葆。**
**美言，可以市。**
**尊行，可以加人。**
**人之不善，何棄之有？**
**故立天子，置三公，雖有拱璧以先駟馬，不如坐進此道。**
**古之所以貴此道者何？不曰，以求得，有罪以免耶？**
**故為天下貴。**



### 六十三 恩始

**為無為，事無事，味無味。**
**大小多少，報怨以德。**
**圖難於其易，為大於其細。**
**天下難事，必作於易。**
**天下大事，必作於細。**
**是以聖人終不為大，故能成其大。**
**夫輕諾必寡信，多易必多難。**
**是以聖人猶難之，故終無難矣。**



### 六十四 守微

**其安易持，其未兆易謀。**
**其脆易泮，其微易散。**
**為之於未有，治之於未亂。**
**合抱之木，生於毫末。**
**九層之臺，起於累土。**
**千裏之行，始於足下。**
**為者敗之，執者失之。**
**是以聖人無為故無敗，無執故無失。**
**民之從事，常於幾成而敗之。**
**慎終如始，則無敗事。**
**是以聖人欲不欲，不貴難得之貨。**
**學不學，復眾人之所過，以輔萬物之自然，而不敢為。**



### 六十五 淳徳

**古之善為道者，非以明民，將以愚之。**
**民之難治，以其智多。**
**故以智治國，國之賊。**
**不以智治國，國之福。**
**知此兩者亦𥡴式。**
**常知𥡴式，是謂玄德。**
**玄德深矣，遠矣，與物反矣，然後乃至大順。**



### 六十六 后己

**江海所以能為百谷王者，以其善下之，故能為百谷王。**
**是以聖人欲上民，必以言下之。**
**欲先民，必以身後之。**
**是以聖人處上而民不重，處前而民不害。**
**是以天下樂推而不厭。**
**以其不爭，故天下莫能與之爭。**



### 六十七 三宝

**天下皆謂我道大，似不肖。**
**夫唯大，故似不肖。**
**若肖久矣，其細也夫！**
**我有三寶，持而保之。**
**一曰慈，二曰儉，三曰不敢為天下先。**
**慈故能勇，儉故能廣，不敢為天下先，故能成器長。**
**今舍慈且勇，舍儉且廣，舍後且先，死矣！**
**夫慈以戰則勝，以守則固。**
**天將救之，以慈衛之。**



### 六十八 配天

**善為士者，不武。**
**善戰者，不怒。**
**善勝敵者，不與。**
**善用人者，為之下。**
**是謂不爭之德，是謂用人之力，是謂配天古之極。**



### 六十九 玄用

**用兵有言，吾不敢為主，而為客。**
**不敢進寸，而退尺。**
**是謂行無行，攘無臂，執無兵，乃無敵矣。**
**禍莫大於輕敵，輕敵幾喪吾寶。**
**故抗兵相加，哀者勝矣。**


### 七十 知难
**吾言甚易知，甚易行。**
**天下莫能知，莫能行。**
**言有宗，事有君，夫唯無知，是以不我知。**
**知我者希，則我者貴。**
**是以聖人被褐懷玉。**



### 七十一 知病

**知不知，上。**
**不知不知，病。**
**夫唯病病，是以不病。**



### 七十二 爱己

**民不畏威，則大威至。**
**無狎其所居，無厭其所生。**
**夫唯不厭，是以不厭。**
**是以聖人自知不自見，自愛不自貴。**
**故去彼取此。**



### 七十三 任为

**勇於敢則殺，勇於不敢則活。**
**此兩者，或利或害。**
**天之所惡，孰知其故？**
**是以聖人猶難之。**
**天之道，不爭而善勝，不言而善應，不召而自來，繟然而善謀。**
**天網恢恢，踈而不失。**



### 七十四 制惑

**民不畏死，奈何以死懼之？**
**若使民常畏死，而為奇者，吾得執而殺之，孰敢？**
**常有司殺者，夫代司殺者殺，是謂代大匠斲，夫代大匠斲者，希有不傷其手矣。**



### 七十五 贪损

**民之飢，以其上食稅之多，是以飢。**
**民之難治，以其上之有為，是以難治。**
**民之輕死，以其求生之厚，是以輕死。**
**夫唯無以生為者，是賢於貴生。**



### 七十六 戒强

**人之生也柔弱，其死也堅強。**
**萬物草木之生也柔脆，其死也枯槁。**
**故堅強者死之徒，柔弱者生之徒。**
**是以兵強則不勝，木強則共。**
**強大處下，柔弱處上。**



### 七十七 天道

**天之道，其猶張弓與？**
**高者抑之，下者舉之，有餘者損之，不足者補之。**
**天之道，損有餘而補不足。**
**人之道，損不足以奉有餘。**
**孰能有餘以奉天下，唯有道者。**
**是以聖人為而不恃，功成而不處，其不欲見賢。**



### 七十八 任信

**天下莫柔弱於水，而攻堅強者莫之能勝，以其無以易之。**
**弱之勝強，柔之勝剛，天下莫不知，莫能行。**
**是以聖人雲：受國之垢，是謂社稷主。**
**受國不祥，是謂天下王。**
**正言若反。**



### 七十九 任契

**和大怨，必有餘怨，安可以為善？**
**是以聖人執左契，而不責於人。**
**有德司契，無德司撤。**
**天道無親，常與善人。**



### 八十 独立

**小國寡民。**
**使有什伯之器而不用，使民重死而不遠徒。**
**雖有舟輿，無所乘之，雖有甲兵，無所陳之。**
**使民復結繩而用之，甘其食，美其服，安其居，樂其俗。**
**鄰國相望，雞犬之聲相聞，民至老死，不相往來。**



### 八十一 显质

**信言不美，美言不信。**
**善者不辯，辯者不善。**
**知者不博，博者不知。**
**聖人不積，既以為人己愈有，既以與人己愈多。**
**天之道，利而不害。**
**聖人之道，為而不爭。**


# 参考
* 《庄子》
* 《韩非子》
* 河上公：《老子河上公章句》
* 王弼：《道德经注》
* 王弼：《老子指略》
* 吴澄：《道德真经注》
* 高亨：《老子译注》
* 任继愈：《老子绎读》
* 陈鼓应：《老子今注今译》


