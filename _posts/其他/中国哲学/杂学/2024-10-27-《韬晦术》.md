---
layout: post
title:  "《韬晦术》"
date: 2024-10-27 00:00:01
categories: 其他
tags: 杂学
excerpt: ""
---

* content
{:toc}


# 隐晦
东坡曰：“古之圣人将有为也，必先处晦而观明，处静而观动，则万物之情，必陈于前。”
夫藏木于林，人皆视而不见，何则？以其与众同也。藏人于群，而令其与众同，人亦将视而不见，其理一也。
木秀于林，风必摧之；人拔乎众，祸必及之，此古今不变之理也。
是故德高者愈益偃伏，才俊者尤忌表露，可以藏身远祸也。
荣利之惑于人一大矣，其所难居。
上焉者守之以道，虽处亢龙之势而无悔。
中焉者，守之以礼，战战兢兢，如履薄冰，仅保无过而已。
下焉者率一性一而行，不诛即废，鲜有能保其身者。
人皆知富贵为荣，却不知富贵如霜刀；人皆知贫贱为辱，却不知贫贱乃养身之德。
倘知贫贱之德，诵之不辍，始可履富贵之地矣。


# 处晦
夫陽无陰不生，刚无柔不利，明无晦则亡，是故二者不可偏废。
合则收相生相济之美，离则均为无源之水，虽盛不长。
晦者如崖，易处而难守，惟以无事为美，无过为功，斯可以免祸全身矣。
势在两难，则以诚心处之，坦然荡然若无事然，勿存机心，勿施巧诈。方得事势之正。
物非苟得则有患得患失之心，而患得当先患失，患失之谋密，始可得而无患，得而不失。
音大者无声，谋大者无形，以无形之谋谛有形之功，举天下之重犹为轻。
事之晦者或幽远难见，惟有识者鉴而明之，从容谛谋，收奇效于久远。
祸福无常，惟人自招，祸由己作，当由己承，嫁祸于人，君子不为也。
福无妄至，无妄之福常随有无妄之祸，得福反受祸，拒祸当辞福，福祸之得失尤宜用心焉。


# 养晦
夫明晦有时，天道之常也，拟于人事则珠难形辩。
或曰：“'君子以自强不息’何用晦为？”此言虽佳，然失之于偏。
天有陰晴，世有治乱，事有可为不可为。知其理而为之谓之明智，反之则为愚蠢。
晦非恒有，须养而后成。善养者其利久远，不善养者祸在目前。
晦亦非难养也，琴书小技，典故经传，善用之则俱为利器。
醇酒醉乡，山水烟霞，尤为养晦之炉鼎。
人所欲者，顺其情而与之；我所欲者，匿而掩之，然后始可遂我所欲。
君子养晦，用发其光；小人养晦，冀逞凶顽。晦虽为一，秉心不同。
至若美人遭嫉，英雄多难，非养晦何以存身？
愚者人嗤，我则悦安，心非悦愚，悦其晦也。
愚如不足，则加以颠。既愚且颠，谁谓我贤？养晦之功妙到毫颠。


# 谋晦
若夫天时突变，人事猝兴，养晦则难奏肤功，斯即谋晦之时也。
晦以谋成，益见功用，随匪由正道，却不失于正，以其用心正也。
谋晦当能忍，能忍人所不能忍。始成一人所不能成之晦，而成一人所不能成之功。
夫事有不可行而又势在必行，则假借行之势以明不可行之理，是行而不行矣。
破敌谋、挫敌锋，勇武猛鸷成不如晦之为用。
至若万马奔腾、千军围攻，我困孤城，勇既不敌，力不相侔，惟谋惟晦，可以全功。
晦者忌名也，以名近明，有亢上有悔之虞。
负君子之重名，偶行小人之事，斯亦谋晦之道也。
己所不欲，拂逆则伤人之情，不若引人入晦，同晦则同欲，无逆意之患矣。
人欲不厌，拒之则害生，从之则损己，姑且损己从人，继而尽攘为己有。
居众所必争之地，谋晦以全身，谋晦以建功，此又谋晦之大者也。


# 诈晦
诈虽恶名，亦属奇谋。
孙子曰：“兵不厌诈。”施之于常时，人亦难防。
运诈得理，可以成晦焉。
直道长而难行，歧路多而忧亡羊，妙心辩识，曲径方可通幽。
诈以求生，晦以图存。非不由直道，直道难行也。
一操一以诈而兴，莽以诈得名，诈之为术亦大矣，随贤人有所不免。
厌诈而行实，固君子之本色；昧诈而堕谋，亦取讥于当世。
是以君子不喜诈谋，亦不可不识诈之为谋。
人皆喜功而诿过，我则揽过而推功，此亦诈也，卒得功而无过。
君臣之间，夫妇之际，尽心焉常有不欢，小诈焉愈更亲密，此理甚微，识之者鲜。
诈以非易为也，术不一精一则败，反受其害，心不忍不成，徒成笑一柄一。


# 避晦
易曰：“趋吉避凶。”
夫祸患之来，如洪水猛兽，走而避之则吉，逆而迎之则亡。
是故兵法三十六，走为最上策。
避非只走也，其道多焉。最善者莫过于晦也。扰敌、惑敌，使敌失觉，我无患焉。
察敌之情，谋我之势，中敌所不欲，则彼无所措手亦。
居上一位者常疑下位者不忠，人之情不欲居人下也，遭上疑则危，释之之道谨忠而已。
如若避无可避，则束身归命，惟敌所欲，此则不避之避也。
避不得法，重则殒命，轻则伤身，不可不深究其理也。
古来避害者往往避世，苟能割舍嗜欲，方外亦别有乐天也。
避之道在坚，避须避全，勿因小缓而喜，勿因小利而动，当执定深、远、坚三字。


# 心晦
心生万物，万物唯心。时世方艰，心焉如晦。
鼎革之余，天下荒残，如人患赢疾，不堪繁剧，以晦徐徐调养方可。
至若天下扰攘，局促一隅，举事则力不足，自保则尚有余，以晦为心，静观时变，坐胜之道也。
夫士莫不以出处为重，详审而后决。出难处易，以处之心居出之地，可变难为易。
廊庙枢机，自古为四战之地，跻身难，存身尤难。
惟不以富贵为心者，得长居焉。
古人云：“我不忧富贵，而忧富贵一逼一我。”人非恶富贵也，惧富贵之不义也。
兴利不如除弊，多事不如少事，少事不如无事。无事者近乎天道矣。


# 用晦
制器画谋，资之为用也，苟无用，虽器一精一谋善何益也。
沉晦已久，人不我识，虽知己者莫辩其本心。用晦在时，时如驹逝，稍纵即逝之矣。
欲择时当察其几先，先机而动，先发制人，始可见晦之功。
惟夫几不易察，幽微常忽，待其壮大可识，机已逝于九天，杳不可寻矣。
是故用晦在乎择时，择时在乎识几，识几而待，择机而动，其惟智者乎？





