---
layout: post
title:  "《文言传》"
date: 2017-04-05 00:10:02
categories: 其他
tags: 《周易》 ☯
excerpt: ""
---

* content
{:toc}


# 文言传

《文言》曰：「元」者，善之长也；「亨」者，嘉之会也；「利」者，义之和也；「贞」者，事之干也。君子体仁足以长人，嘉会足以合礼，利物足以和义，贞固足以干事。君子行此四德者，故曰「乾、元、亨、利、贞」。
 		
初九曰、「潜龙勿用」，何谓也？子曰：「龙、德而隐者也。不易乎世，不成乎名，遯世无闷，不见是而无闷。乐则行之，忧则违之，确乎其不可拔，潜龙也。」
 		
九二曰：「见龙在田，利见大人」，何谓也？子曰：「龙德而正中者也。庸言之信，庸行之谨，闲邪存其诚，善世而不伐，德博而化。《易》曰：『见龙在田，利见大人』，君德也。」
 		
九三曰：「君子终日乾乾、夕惕若、厉、无咎」。何谓也？子曰：「君子进德修业，忠信，所以进德也，修辞立其诚，所以居业也。知至至之，可与几也，知终终之，可与存义也。是故居上位而不骄，在下位而不忧，故乾乾因其时而惕，虽危无咎矣。」
 		
九四曰：「或跃在渊，无咎。」何谓也？子曰：「上下无常，非為邪也。进退无恒，非离群也。君子进德修业，欲及时也，故无咎。」
 		
九五曰：「飞龙在天，利见大人」。何谓也？子曰：「同声相应，同气相求。水流湿，火就燥，云从龙，风从虎，圣人作而万物睹。本乎天者亲上，本乎地者亲下，则各从其类也。」
 		
上九曰：「亢龙有悔」，何谓也？子曰：「贵而无位，高而无民，贤人在下位而无辅，是以动而有悔也。」
 		
「潜龙勿用」，下也；「见龙在田」，时舍也；「终日乾乾」，行事也；「或跃在渊」，自试也；「飞龙在天」，上治也；「亢龙有悔」、穷之灾也。乾元「用九」，天下治也。
 		
「潜龙勿用」，阳气潜藏。「见龙在田」，天下文明。「终日乾乾」，与时偕行。「或跃在渊」，乾道乃革。「飞龙在天」，乃位乎天德。「亢龙有悔」，与时偕极。乾元「用九」，乃见天则。
 		
《乾》「元」者，始而亨者也。「利贞」者，性情也。乾始能以美利利天下，不言所利，大矣哉！
 		
大哉乾乎！刚健中正，纯粹精也。六爻发挥，旁通情也。「时乘六龙」、以「御天」也，「云行雨施」、天下平也。君子以成德為行，日可见之行也。「潜」之為言也，隐而未见，行而未成，是以君子「弗用」也。
 		
君子学以聚之，问以辩之，宽以居之，仁以行之。《易》曰「见龙在田、利见大人」，君德也。

```
聚学、辩问、居宽、行仁。
```


九三重刚而不中，上不在天，下不在田，故「乾乾」因其时而「惕」，虽危「无咎」矣。
 		
九四重刚而不中，上不在天，下不在田，中不在人，故「或」之。「或」之者、疑之也，故「无咎」。
 		
夫「大人」者、与天地合其德，与日月合其明，与四时合其序，与鬼神合其吉凶，先天而天弗违，后天而奉天时。天且弗违，而况於人乎？况於鬼神乎？
 		
「亢」之為言也，知进而不知退，知存而不知亡，知得而不知丧。其唯圣人乎！知进退存亡而不失其正者，其唯圣人乎！

《文言》曰：《坤》至柔而动也刚，至静而德方，后得主而有常，含万物而化光。坤道其顺乎，承天而时行。
 		
积善之家，必有餘庆；积不善之家，必有餘殃。臣弒其君，子弒其父，非一朝一夕之故，其所由来者渐矣，由辩之不早辩也。《易》曰「履霜、坚冰至」，盖言顺也。
 		
「直」其正也，「方」其义也。君子敬以直内，义以方外，敬义立而德不孤。「直、方、大、不习无不利」，则不疑其所行也。
 		
阴虽有美「含」之以从王事，弗敢成也。地道也，妻道也，臣道也。地道「无成」而代「有终」也。天地变化，草木蕃。天地闭，贤人隐。《易》曰「括囊、无咎无誉」，盖言谨也。
 		
君子「黄」中通理，正位居体，美在其中而畅於四支，发於事业，美之至也。
 		
阴疑於阳必「战」，為其嫌於无阳也，故称「龙」焉。犹未离其类也，故称「血」焉。夫「玄黄」者、天地之杂也。天玄而地黄。

《文言》曰：《坤》至柔而动也刚，至静而德方，后得主而有常，含万物而化光。坤道其顺乎，承天而时行。
 		
积善之家，必有餘庆；积不善之家，必有餘殃。臣弒其君，子弒其父，非一朝一夕之故，其所由来者渐矣，由辩之不早辩也。《易》曰「履霜、坚冰至」，盖言顺也。
 		
「直」其正也，「方」其义也。君子敬以直内，义以方外，敬义立而德不孤。「直、方、大、不习无不利」，则不疑其所行也。
 		
阴虽有美「含」之以从王事，弗敢成也。地道也，妻道也，臣道也。地道「无成」而代「有终」也。天地变化，草木蕃。天地闭，贤人隐。《易》曰「括囊、无咎无誉」，盖言谨也。
 		
君子「黄」中通理，正位居体，美在其中而畅於四支，发於事业，美之至也。
 		
阴疑於阳必「战」，為其嫌於无阳也，故称「龙」焉。犹未离其类也，故称「血」焉。夫「玄黄」者、天地之杂也。天玄而地黄。


