---
layout: post
title:  "《系辞传》"
date: 2017-04-05 00:10:02
categories: 其他
tags: 《周易》 ☯
excerpt: ""
---

* content
{:toc}



# 系辞传

天尊地卑，乾坤定矣。卑高以陈，贵贱位矣。动静有常，刚柔断矣。方`方术，治道的方法`以类聚，物以群分，吉凶生矣。在天成象，在地成形，变化见矣。
​		
是故，刚柔相摩`摩擦`，八卦相荡`冲击`。鼓之以雷霆，润之以风雨，日月运行，一寒一暑，乾道成男，坤道成女。乾知大始，坤作成物。**乾以易知，坤以简能**。
​		
易则易知，简则易从。易知则有亲，易从则有功。有亲则可久，有功则可大。可久则贤人之德，可大则贤人之业。**易简**，而天下之理得矣；天下之理得，而成位乎其中矣。
 		
圣人设卦观象，繫辞焉而明吉凶，刚柔相推而生变化。
​		
是故，吉凶者，失得之象也。悔吝者，懮虞之象也。变化者，进退之象也。刚柔者，昼夜之象也。六爻之动，三极之道也。是故，**君子所居而安者，易之序也。所乐而玩者，爻之辞也。**
​		
是故，**君子居则观其象，而玩其辞；动则观其变，而玩其占。是以自天祐之，吉无不利。**
 		
彖者，言乎<u>象</u>者也。爻者，言乎<u>变</u>者也。吉凶者，言乎其<u>失得</u>也。悔吝者，言乎其<u>小疵</u>也。无咎者，善<u>补过</u>也。
​		
是故，列贵贱者存乎位。<u>齐小大</u>者，存乎卦。辩吉凶者，存乎辞。懮悔吝者，存乎介。震无咎者，存乎悔。是故，卦有小大，辞有险易。辞也者，各指其所之。
 		
易与天地准，故能弥纶天地之道。仰以观于天文，俯以察于地理，是故**知幽明之故**。**原始反终**，故知死生之说。精气为物，游魂为变，是故知鬼神之情状。与天地相似，故不违。知周乎万物，而**道济天下**，故不过。旁`广`行而不流`偏离`，乐天知命，故不懮。安土敦乎仁，故能爱。范围天地之化而不过，曲成万物而不遗，通乎昼夜之道而知，故**<u>神无方而易无体</u>**。
 		
**一阴一阳之谓道**，继之者善也，成之者性也。仁者见之谓之仁，知者见之谓之知。百姓日用而不知，故君子之道鲜矣。**显诸仁，藏诸用**，鼓万物而不与圣人同懮，盛德大业至矣哉。**富有之谓大业，日新之谓盛德，生生之谓易，成象之谓乾，效法之为坤，极数知来之谓占，通变之谓事，阴阳不测之谓神。**
 		
夫易，广矣大矣，以言乎远，则不御`无可驾驭`；以言乎迩，则**静而正**；以言乎天地之间，则备矣。夫乾，其静也专，其动也直，是以大生焉。夫坤，其静也翕，其动也闢，是以广生焉。**广大配天地，变通配四时，阴阳之义配日月，易简之善配至德。**
 		
子曰：「易其至矣乎！」，夫易，圣人所以崇德而广业也。知崇礼卑，崇效天，卑法地。**天地设位，而易行乎其中矣，成性存存`不断积累`，道义之门。**
 		
圣人有以见天下之赜`zé，幽深、深奥`，而拟诸其形容，象其物宜，是故谓之象。圣人有以见天下之动，而观其会通，以行其典礼。繫辞焉，以断其吉凶，是故谓之爻。言天下之至赜，而不可恶也。言天下之至动，而不可乱也。拟之而后言，议之而后动，拟议以成其变化。

「鸣鹤在阴，其子和之，我有好爵，吾与尔靡之。」子曰：「君子居其室，出其言，善则千里之外应之，况其迩者乎，居其室，出其言不善，则千里之外违之，况其迩者乎，言出乎身，加乎民，行发乎迩，见乎远。**言行君子之枢机，枢机之发，荣辱之主也。言行，君子之所以动天地也，可不慎乎。**」
​		
「同人，先号咷而后笑。」子曰：「君子之道，或出或处，或默或语，二人同心，其利断金。同心之言，其臭如兰。」
​		
「初六，藉用白茅，无咎。」子曰：「苟错`错，放置`诸地而可矣。藉`衬垫`之用茅，何咎之有？慎之至也。夫茅之为物薄，而用可重也。慎斯术也以往，其无所失矣。」
​		
「劳谦君子，有终吉。」子曰：「劳而不伐，有功而不德，厚之至也，语以其功下人者也。德言盛，礼言恭，**谦也者，致恭以存其位者也**。」
​		
「亢龙有悔」，子曰：「贵而无位，高而无民，贤人在下位而无辅，是以动而有悔也。」
​		
「不出户庭，无咎。」子曰：「乱之所生也，则言语以为阶。君不密，则失臣；臣不密，则失身；几事不密，则害成。是以**君子慎密而不出也**。」
​		
子曰：「作易者其知盗乎？易曰：负且乘，致寇至。负也者，小人之事也。乘也者，君子之器也。**小人而乘君子之器，盗思夺之矣！**上慢`懈怠`下暴`暴戾`，盗思伐之矣！慢藏`懒于收藏`诲`诲：教导，引申为招引`盗，冶容诲淫，易曰：「负且乘，致寇至，盗之招也。」
 		
天一地二，天三地四，天五地六，天七地八，天九地十。<u>天数</u>五，<u>地数</u>五，五位相得而各有合。天数二十有五，地数三十，凡天地之数，五十有五，此所以成变化，而行鬼神也。<u>大衍之数五十</u>，其用四十有九。分而为二以象两，挂一以象三，揲`shé，取`之以四以象四时，归奇于扐`lè，放于手指之间`以象闰。五岁再闰，故再扐而后挂。
​		
<u>乾之策</u>，二百一十有六；<u>坤之策</u>，百四十有四，凡三百有六十，当期之日。二篇之策，万有一千五百二十，当万物之数也。是故，四营而成易，十有八变而成卦。八卦而小成，引而伸之，触类而长之，天下之能事毕矣。显道神德行，是故可与酬酢，可与祐神矣。子曰：「**知变化之道者，其知神之所为乎**。」
 		
**易有圣人之道四焉；以言者尚其辞，以动者尚其变，以制器者尚其象，以卜筮者尚其占。**以君子将有为也，将有行也，问焉而以言，其受命也如响，无有远近幽深，遂知来物。非天下之至精，其孰能与于此。
​		
参伍以变`交互错杂，错综比较，加以验证`，错综其数，通其变，遂成天下之文。极其数，遂定天下之象。非天下之至变，其孰能与于此。**易无思也，无为也，寂然不动，感而遂通天下之故**。非天下之至神，其孰能与于此。
​		
**夫易，圣人之所以极深而研几也**。唯深也，故能通天下之志。唯几也，故能成天下之务。唯神也，故不疾而速，不行而至。子曰：「易有圣人之道四焉」者，此之谓也。
 		
子曰：「夫易，何为者也？夫易开`推演`物成务，冒`覆盖，遮盖`天下之道，如斯而已者也。是故，圣人以通天下之志，以定天下之业，以断天下之疑。」是故，蓍之德，圆而神；卦之德，方以知；六爻之义，易以贡。**圣人以此洗心，退藏于密，吉凶与民同患。神以知来，知以藏往，其孰能与此哉！古之聪明叡`睿`知神武而不杀者夫？**
​		
是以，明于天之道，而察于民之故，是兴神物以前民用。圣人以此齐戒，以神明其德夫！是故，**阖户谓之坤；闢户谓之乾；一阖一闢谓之变；往来不穷谓之通；见乃谓之象；形乃谓之器；制而用之，谓之法；利用出入，民咸用之，谓之神。**
​		
是故，易有太极，是生两仪，两仪生四象，四象生八卦，八卦定吉凶，吉凶生大业。是故，<u>法象莫大乎天地，变通莫大乎四时，县象着明莫大乎日月，崇高莫大乎富贵；备物致用，立成器以为天下利，莫大乎圣人；探赜索隐，钩深致远，以定天下之吉凶，成天下之亹亹`wěi，勤勉不倦`者，莫大乎蓍龟。</u>
​		
是故，天生神物，圣人则之；天地变化，圣人效之；天垂象，见吉凶，圣人象之。河出图，洛出书，圣人则之。易有四象，所以示也。繫辞焉，所以告也。定之以吉凶，所以断也。
 		
易曰：「自天祐之，吉无不利。」子曰：「<u>祐者，助也</u>。天之所助者，顺也；人之所助者，信也。履信思乎顺，又以尚贤也。是以自天祐之，吉无不利也。」
​		
子曰：「书不尽言，言不尽意。然则圣人之意，其不可见乎。」子曰：「圣人立象以尽意，设卦以尽情伪，繫辞以尽其言，变而通之以尽利，鼓之舞之以尽神。」
​		
乾坤其易之縕`包藏`邪？乾坤成列，而易立乎其中矣。乾坤毁，则无以见易，易不可见，则乾坤或几乎息矣。是故，**形而上者谓之道，形而下者谓之器。化而裁之谓之变，推而行之谓之通，举而错之天下之民，谓之事业。**
​		
是故，夫象，圣人有以见天下之赜，而拟诸其形容，象其物宜，是故谓之象。圣人有以见天下之动，而观其会通，以行其典礼，繫辞焉，以断其吉凶，是故谓之爻。极天下之赜者，存乎卦；鼓天下之动者，存乎辞；化而裁之，存乎变；推而行之，存乎通；神而明之，存乎其人；**默而成之，不言而信，存乎德行。**


八卦成列，象在其中矣。因而重之，爻在其中矣。刚柔相推`推移`，变在其中矣。繫辞焉而命之，动在其中矣。
​		
吉凶悔吝者，生乎动`行动`者也。刚柔者，立本者也。变通者，趣`趋向`时者也。
​		
吉凶者，贞胜`以正道取得胜利`者也。天地之道，贞观`以正道显示于人`者也。日月之道，贞明者也，**天下之动，贞夫一者也。**

```
一，道家术语。	
```

夫乾，确然示人易矣。夫坤，隤`tuí，柔顺`然示人简矣。爻也者，效此者也。象也者，像此者也。
​		
爻象动乎内，吉凶见乎外，功业见乎变，圣人之情见乎辞。
​		
**天地之大德曰生，圣人之大宝曰位。何以守位曰仁，<u>何以聚人曰财</u>。理财正辞，禁民为非曰义。**
 		
古者包牺氏之王天下也，仰则观象于天，俯则观法于地，观鸟兽之文，与地之宜，近取诸身，远取诸物，于是始作八卦，以通神明之德，以类万物之情。
​		
作结绳而为罔罟`gǔ`，以佃以渔，盖取诸离。
​		
包牺氏没，神农氏作，斲`zhuó`木为耜`sì`，揉木为耒`lěi `，耒耨`nòu`之利，以教天下，盖取诸益。
​		
日中为市，致天下之民，聚天下之货，交易而退，各得其所，盖取诸噬嗑。
​		
神农氏没，黄帝、尧、舜氏作，通其变，使民不倦，神而化之，使民宜之。**易穷则变，变则通，通则久。是以自天祐之，吉无不利**。黄帝、尧、舜垂衣裳而天下治，盖取诸乾坤。
​		
刳`kū`木为舟，剡`yǎn`木为楫，<u>舟楫之利，以济不通</u>，致远以利天下，盖取诸涣。
​		
服牛乘马，引重致远，以利天下，盖取诸随。
​		
重门击柝`tuò，击柝：敲梆子巡夜`，以待暴客，盖取诸豫。
​		
断木为杵`chǔ`，掘地为臼`jiù`，臼杵之利，万民以济，盖取诸小过。
​		
弦木为弧，剡木为矢，弧矢之利，以威天下，盖取诸睽。
​		
上古穴居而野处，后世圣人易之以宫室，上栋下宇，以待风雨，盖取诸大壮。
​		
古之葬者，厚衣之以薪，葬之中野，不封不树，丧期无数。后世圣人易之以棺椁，盖取诸大过。
​		
上古结绳而治，后世圣人易之以书契，百官以治，万民以察，盖取诸夬。
 		
是故，易者，象也，象也者像也。彖者，材也，爻也者，效天下之动者也。是故，吉凶生，而悔吝着也。
 		
阳卦多阴，阴卦多阳，其故何也？阳卦奇，阴卦偶。其德行何也？阳一君而二民，君子之道也。阴二君而一民，小人之道也。
 		
易曰：「憧憧往来，朋从尔思。」子曰：「天下何思何虑？天下同归而殊涂，一致而百虑，天下何思何虑？」
​		
「日往则月来，月往则日来，日月相推而明生焉。寒往则暑来，暑往则寒来，寒暑相推而岁成焉。往者屈也，来者信也，屈信相感而利生焉。」
​		
「尺蠖`huò`之屈，以求信也。龙蛇之蛰`zhé`，以存身也。精义入神，以致用也。利用安身，以崇德也。过此以往，未之或知也。穷神知化，德之盛也。」
​		
易曰：「困于石，据于蒺蔾`jí lí`，入于其宫，不见其妻，凶。」子曰：「非所困而困焉，名必辱。非所据而据焉，身必危。既辱且危，死期将至，妻其可得见耶？」
​		
易曰：「公用射隼，于高墉之上，获之无不利。」子曰：「隼者禽也，弓矢者器也，射之者人也。君子藏器于身，待时而动，何不利之有？动而不括，是以出而有获，语成器而动者也。」
​		
子曰：「小人不耻不仁，不畏不义，不见利不劝，不威不惩，小惩而大诫，此小人之福也。易曰：『履校灭趾无咎，此之谓也』。」
​		
「**善不积，不足以成名；恶不积，不足以灭身。**小人以小善为无益，而弗为也，以小恶为无伤，而弗去也，故恶积而不可掩，罪大而不可解。易曰：『何校灭耳凶』。」
​		
子曰：「危者，安其位者也；亡者，保其存者也；乱者，有其治者也。是故，**君子安而不忘危，存而不忘亡，治而不忘乱；是以身安而国家可保也。**易曰：『其亡其亡，繫于苞桑』。」
​		
子曰：「德薄而位尊，知小而谋大，力小而任重，鲜不及`及：遭遇，遇到，引申为召来灾祸`矣，易曰：『鼎折足，覆公餗，其形渥，凶。』言不胜其任也。」
​		
子曰：「知几其神乎？君子上交不谄，下交不渎，其知几乎，<u>几者动之微</u>，吉之先见者也，**君子见几而作，不俟终日**。易曰：『介于石，不终日，贞吉。』介如石焉，宁用终日，断可识矣，君子知微知彰，知柔知刚，万夫之望。」
​		
子曰：「颜氏之子，其殆庶几乎？有不善未尝不知，知之未尝复行也。易曰：『不远复，无祇悔，元吉。』」
​		
天地絪縕，万物化醇，男女构精，万物化生，易曰：『三人行，则损一人；一人行，则得其友。』言致一也。
​		
子曰：「**君子安其身而后动，易其心而后语，定其交而后求，君子脩此三者，故全也**。危以动，则民不与也，惧以语，则民不应也，无交而求，则民不与也，莫之与，则伤之者至矣。易曰：『莫益之，或击之，立心勿恆，凶。』。」
 		
子曰：「乾坤其易之门邪？乾，阳物也；坤，阴物也；阴阳合德，而刚柔有体，以体天地之撰，以通神明之德，其称名也杂而不越，于稽其类，其衰世之意邪？」夫易，<u>彰往而察来</u>，而微显阐`chǎn`幽，开而当名，辨物正言，断辞则备矣，其称名也小，其取类也大，其旨远，其辞文，其言曲而中，其事肆而隐，因贰`贰：疑惑`以济民行，以明失得之报。
 		
易之兴也，其于中古乎，作易者，其有忧患乎。
​		
是故，履，德之基也；谦，德之柄也；复，德之本也；恆，德之固也；损，德之脩也；益，德之裕也；困，德之辨也；井，德之地也；巽，德之制也。
​		
履，和而至；谦，尊而光；复，小而辨于物；恆，杂而不厌；损，先难而后易；益，长裕而不设；困，穷而通；井，居其所而迁，巽，称而隐。
​		
履以和行，谦以制礼，复以自知，恆以一德，损以远害，益以兴利，困以寡怨，井以辩义，巽以行权。
 		
**易之为书也不可远，为道也屡迁，变动不居，周流六虚，上下无常，刚柔相易，不可为典要，唯变所适，其出入以度，外内使知惧，又明于忧患与故，无有师保，如临父母，初率其辞，而揆其方，既有典常，苟非`没有`其人，道不虚行。**
 		
易之为书也，原始要终，以为质也，六爻相杂，唯其时物也，其初难知，其上易知，本末也，初辞拟之，卒成之终，若夫杂物撰德，辨是与非，则非其中爻不备。
​		
噫，亦要存亡吉凶，则居可知矣，知者观其彖辞，则思过半矣。
​		
二与四同功，而异位，其善不同，<u>二多誉，四多惧</u>，近也，柔之为道，不利远者，其要无咎，其用柔中也，三与五同功，而异位，<u>三多凶，五多功</u>，贵贱之等也，其柔危，其刚胜邪？
 		
易之为书也，广大悉备，有天道焉，有人道焉，有地道焉。兼三材而两之，故<u>六六者，非它也，三材之道也</u>，道有变动，故曰爻，爻有等，故曰物，物相杂，故曰文，文不当，故吉凶生焉。
 		
易之兴也，其当殷之末世，周之盛德邪，当文王与纣之事邪，是故其辞危，危者使平，易者使倾，其道甚大，百物不废，惧以终始，其要无咎，此之谓易之道也。
 		
夫乾，天下之至健也，德行<u>恆易以知险</u>，夫坤，天下之至顺也，德行<u>恆简以知阻</u>。
​		
能说诸心，能研诸侯之虑，定天下之吉凶，成天下之亹亹者，是故，变化云为，吉事有祥，象事知器，占事知来。天地设位，圣人成能。人谋鬼谋，百姓与能。
​		
八卦以象告，爻彖以情言，刚柔杂居，而吉凶可见矣。
​		
变动以利言，吉凶以情迁。是故爱恶相攻而吉凶生，远近相取而悔吝生，情伪相感而利害生。凡易之情，近而不相得则凶，或害之，悔且吝。
​		
<u>将叛者其辞惭，中心疑者其辞枝，吉人之辞寡，躁人之辞多，诬善之人其辞游，失其守者其辞屈。</u>

